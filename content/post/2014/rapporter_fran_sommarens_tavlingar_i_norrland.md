---
title: Rapporter från sommarens tävlingar i Norrland
lastmod: 2014-08-11
date: 2014-08-11
summary: "\n Det Öppna Norrlandsmästerskapet avgjordes mellan den 23-26 juli. Spelplatsen var hotell Fjällsätra (Undersåker, Åre kommun). \n 11 spelare (4 svenskar och 7 norrmän) spelade 7 ronder monrad. Betänketiden var en och en halv timme per spelare plus trettio sekunder per drag. \n Som domare fungerade Lennart Burman, Östersund. \n På förhand såg det ut som om det skulle bli stor norsk dominans och till stor del besannades denna teori. \n Turneringssegern stod mellan Per Ivar Norum och Olle Engström. Dessa båda var obesegrade inför slutronden. Tillsist segrade Norum på 6.5 poäng, 0,5 poäng före en hårt kämpande Engström. Norum har nu 5 raka segrar i NM. Tormod Prytz kom på tredje plats. \n Vädret var mycket vackert, men väl varmt för schackliga aktiviteter. Turneringen kunde inte, på grund av värmen, genomföras i den vanliga spellokalen, utan fick avgöras i en  annan lokal, denna var dock väl så bra som den ”vanliga” lokalen. \n Utöver schackspelandet bestod dagarna av mycket mat och trevlig samvaro. \n Datum för nästa års Öppna NM är redan ”spikat”. Turneringen går av stapeln mellan den 8-11 juli 2015, även nästa år håller vi till på hotell Fjällsätra. \n Till sist återstår bara att rikta ett varmt tack till alla de spelare som deltog i turneringen. Ett extra stort tack till personalen på hotell Fjällsätra, vilken alltid tar hand om oss på ett fantastiskt sätt. \n Peter Tjernberg \n Ladda ner partierna från mästerskapet (doc-fil) \n Slutställning, Öppna Norrlandsmästerskapet 2014 \n 1. Per Ivar Norum 6,5 \n 2. Olle Engström 6,0 \n 3. Tormod Prytz 5,0 \n 4. Steinar Volden 4,0 (24), (27), og (30) \n 5. John Sollén 4,0 (23,5) , (26,5) og (26,5) \n 6. Oddvar Øyan 3,5 \n 7. Arild Øyan 3,0 (21,5), (22,5) og (22,5) \n 8. Kari Kristine Engan 3,0 (21), (22), (22) og Berger: 4,25 \n 9. Peter Tjernberg 3,0 (21), (22), (22) og Berger: 4,0 \n 10. John Sandell 3,0 (20,5), (21,5) og (21,5) \n 11. Georgibelle Fröjse 1,0 Sidan granskades senast 2014-08-11 \t\n\t   Rapport och partier från landsdelskampen 2014."
---

Årets landsdelskamp mellan Nordsverige och Trøndelag spelades tisdagen den 22 juli på hotell Fjällsätra (Undersåker, Åre kommun).

I en tryckande värme avgjordes landsdelskampen över 4 bord. Vid bord 1 kämpade Håkan Thomsson mot Per Ivar Norum. Vid bord 2 möttes Olle Engström och Odvar Öyan. Vid bord 3 återfanns Peter Tjernberg och Steinar Volden. Vid bord 4 spelade Georgibelle Fröjse och Arild Öyan.

Betänketiden var en och en halv timme per spelare plus trettio sekunder per drag.

Som domare fungerade Tormod Prytz.

Svenskarna spelade vit i den första rundan. Trots detta slutade denna med att norrmännen ledde tävlingen med 3-1. Håkan Thomsson, Olle Engström och Georgibelle Fröjse förlorade sina matcher medan Peter Tjernberg lyckades vinna sin.

Efter en välsmakande lunch spelades andrarundan. Resultatet blev inte stort bättre för svenskarna, vilka återigen fick se sig besegrade med siffrorna 3-1. Håkan Thomsson och Peter Tjernberg spelade remi mot sina respektive motståndare, medan Olle Engström och Georgibelle Fröjse åter förlorade.

Slutsiffrorna skrevs till 6-2 i norsk favör.

Nästa år är det Tröndelags tur att stå för arrangemanget.

**Peter Tjernberg**

[Ladda ner partierna från landskampen 2014 (doc-fil)](/file/landsdelskamp2014_partier.doc)