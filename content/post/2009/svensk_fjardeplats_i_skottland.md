---
title: Svensk fjärdeplats i Skottland
date: 2009-01-01
---

Den 2 – 4 januari 2009 genomfördes en lagturnering i Edinburgh i Skottland till minne av punktskriftens uppfinnare Louis Braille. Braille föddes i Frankrike den 4 januari år 1809. Ett villkor för spelarna i denna turnering var att dragen skulle noteras på punktskrift.

Lag från Storbritannien, Frankrike, Irland, Holland och Sverige deltog, liksom ett kombinerat lag från Belgien och storbritannien (UK). I första hand räknades matchpoäng och i andra hand partipoäng.

Det svenska laget bestod av Håkan Thomsson, Olle Engström, Viktoria Karlsson och Bengt Eriksson. Av svenskarna lyckades Håkan Thomsson bäst. Han tog 4,0/5 vid förstabordet.

### Slutställning: ###

1. Irland 9 mp, 12,5 pp
2. Storbritannien 8 mp, 14 pp
3. Holland 7 mp, 11 pp
4. **Sverige 3 mp, 9 pp**
5. Frankrike 3 mp, 7,5 pp
6. Belgien/UK 0 mp, 6 pp