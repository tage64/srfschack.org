---
title: Svenskt i topp i Undersåker
lastmod: 2010-01-13
summary: "Håkan Thomsson, Tierp, vann det öppna norrländska mästerskapet för synskadade 2009 som spelades på hotell Fjällsätra i Undersåker den 8-11 augusti. \n Norrländska mästerskapen 2009, information och slutställning \n Partisamling från öppna Norrlandsmästerskapet för synskadade 2009, rtf-fil på 47kB (öppnas i nytt fönster)"
---

[]()

Svenskt i topp i Undersåker
==========

Håkan Thomsson, Tierp, vann det öppna norrländska mästerskapet för synskadade 2009 som spelades på hotell Fjällsätra i Undersåker den 8-11 augusti. Han tog 6,5 poäng av 7 möjliga och vann en hel poäng före Dobrivoje Vukovic, Hudiksvall. 

Sexton spelare (sju från Sverige och nio från Norge) var inlottade till första ronden, Däribland en seende. Det var Anne Ekle som ställde upp för att frironder skulle kunna undvikas. Men William Lyons blev sjuk och tvingades lämna WO. Inför rond 2 meddelade han att han ämnade resa hem, och då bröt även Anne Ekle turneringen. Därmed blev det fjorton spelare som slutförde tävlingen som avgjordes i sju ronder monrad. Steinar Volden som vunnit på WO mot Lyons samt Tormod Prytz som besegrat Ekle i rond 1 fick dock behålla sina poäng, och därmed delades 8 poäng ut i första ronden.

Betänketiden var 30 drag på 90 minuter och därefter partiet färdigt på en halvtimme för vardera spelaren. Som domare under turneringen fungerade Lennart Burman, Östersund. Vid prisutdelningen tisdagen den 11 augusti medverkade Sven-Olof Andersson som är styrelseledamot i Sveriges Schackförbund och tillika ordförande i Jämtland-Härjedalsdistriktet.

Slutställning:
----------

1. Håkan Thomsson, Sverige 6,5
2. Dobrivoje Vukovic, Sverige 5,5
3. Olle Engström, Sverige 4,5
4. Tormod Prytz, Norge 4,5
5. Ivar Viken, Norge 4
6. Per Ivar Norum, Norge 4
7. Steinar Volden, Norge 3,5
8. Otto Prytz, Norge 3,5
9. Tore Johnny Bråtveit, Norge 3
10. Bengt Eriksson, Sverige 2,5
11. Knut Prytz, Norge 2,5
12. Peter Hjalmarson, Sverie 2,5
13. Georgibelle Fröjse, sverige 2
14. Magne Bolme, Norge 1,5