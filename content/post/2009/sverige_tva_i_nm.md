---
title: Sverige två i NM
lastmod: 2010-01-13
summary: "Nordiska mästerskapet för synskadade 2009 spelades i Hurdal, Norge, i allhelgonahelgen. Sverige var snubblande nära segern men denna kneps av Finland. \n NM 2009, mer information om turneringen.  "
---

[]()

Sverige tvåa i NM
==========

Nordiska mästerskapet för synskadade 2009 spelades i Hurdal, Norge, i allhelgonahelgen. NM avgörs med sexmannalag. I första hand räknas partipoäng och i andra hand matchpoäng. 

Turneringen började bra för det svenska laget. Vi slog Danmark med 5-1 medan Norge och Finland spelade 3-3. I rond 2 mötte Sverige det finska laget, och där blev det en ödesdiger förlust med 3,5-2,5, samtidigt som norge vann över danskarna med 3,5-2,5. I slutronden vann Sverige mot Norge med 3,5-2,5, men det hjälpte inte eftersom Finland slog Danmark med 4,5-1,5.

Därmed fick vi följande slutställning i NM för synskadade 2009:
----------

1. Finland 11 partipoäng, 5 matchpoäng
2. Sverige 11 partipoäng, 4 matchpoäng
3. Norge 9 partipoäng, 3 matchpoäng
4. Danmark 5 partipoäng, 0 matchpoäng

Det segrande finska laget bestod av Kari Holmela, Ari Tonteri, Bengt Wikman, Teemu Ruohonen, Juha Oikarainen och Mikhail Leoukhine. Två spelare tog full pott, det vill säga 3,0/3: Patrik bergren vid bord 2 och Bengt Wikman vid bord 3.

Svenskarnas bordsresultat:
----------

* Jörgen Magnusson 2,0/3
* Patrik Berggren, 3,0/3
* Håkan Thomsson, 1,5/3
* Dobrivoje Vukovic 2,5/3
* Olle Engström 0,5/3
* Viktoria Karlsson 1,5/3

Viktoria Karlssons insats bör noteras lite extra. Detta var första gången en kvinnlig spelare deltog i NM för synskadade. Viktoria satte också rekord vad gäller yngsta spelare i NM genom tiderna. Hon är född den 27 januari 1997. Med en remi i rond 1 och en seger i rond 3 är vi mycket nöjda med hennes NM-debut.

**Rapport av: Håkan Thomsson**