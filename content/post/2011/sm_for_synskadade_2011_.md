---
title: SM för synskadade 2011 
lastmod: 2011-03-16
date: 2011-03-16
summary: Jörgen Magnusson vann SM i schack för synskadade 2011. SM innehöll spelare från 14 till 85 år och avgjordes i Gävle den 10-13 mars. Resultat och information från SM 2011
---

Jörgen Magnusson vann SM i schack för synskadade 2011. Silvret gick till William Lyons och bronset till fjolårsmästaren Håkan Thomsson. Klass 2 vanns av 16-årige Fredrik Ljungdahl, Tyresö, och i klass 3 segrade Bengt Eriksson, Stockholm, efter särspel. SM avgjordes på Scandic CH i Gävle den 10-13 mars. Turneringen samlade 20 deltagare. Som domare fungerade Stephan Lindberg.

I klass 1 och 2 spelades fem ronder berger och i klass 3 fem ronder monrad. Betänketiden var 90 minuter för hela partiet plus 30 sekunder per drag. Rond 1 startade omkring kl 19.00 på torsdagskvällen den 10 mars. Rond 2 och 3 avgjordes under fredagen och rond 4 och 5 spelades på lördagen. Söndagsförmiddagen den 13 mars ägnades åt särspel. Det var i klass 3 som inte mindre än fyra personer delade förstaplatsen. Dessa möttes i en enkelrondig särspelsturnering med betänketiden 10 minuter för hela partiet plus 15 sekunder per drag.

Scandic CH bjöd på utmärkta förhållanden med god service, luftig och fin spellokal samt utmärkt och rikligt tilltagen mat. Närheten till järnvägsstationen i Gävle gjorde resorna till och från turneringen billigare och enklare. Yngsta deltagare var Viktoria Karlsson, Söderhamn, som nyligen fyllde 14 år. Äldst var Georgibelle Fröjse från Östersund. Hon är 85 år. En anmärkningsvärt stark insats gjorde William Lyons från Solna, som vid 84 års ålder erövrade silvermedaljen tack vare segern i det inbördes mötett mot Håkan Thomsson i rond 4. Thomsson tog sig dock samman och säkrade bronset genom att vinna mot Dobrivoje Vukovic i slutronden. Finalpartiet i rond 5 mellan Magnusson och Lyons kunde den förstnämnde hemföra utan direkta problem.

Jörgen Magnusson bor sedan i höstas i Härnösand, där han arbetar på Mittuniversitetet. I allsvenskan spelar han för schackklubben i Gnarp. Det var tionde gången han erövrade SM-titeln för synskadade.

Slutställning, klass 1:
----------

1) Jörgen Magnusson, Härnösand 5;  
2) William Lyons, Solna 3;  
3) Håkan Thomsson, Tierp 3;  
4) Dobrivoje Vukovic, Hudiksvall 2,5;  
5) Olle Engström, Alnö 1,5;  
6) Richard Spele, Stockholm 0.

Slutställning, klass 2:
----------

1) Fredrik Ljungdahl, Tyresö 5;  
2) John Sollén, Vilhelmina 3;  
3) kourosh Javvi, Kista 3;  
4) Viktoria Karlsson, Söderhamn 2,5;  
5) Per Svensson, Skurup 1;  
6) Roger Wittiko, Malmö 0,5.

Slutställning, klass 3:
----------

1) Bengt Eriksson, Stockholm 4 (3 i särspelet);  
2) Hernan Sobredo, Solna 4 (2 i särspelet);  
3) Peter Hjalmarson, Falun 4 (1 i särspelet);  
4) Inga-Gerd Nilsson, Hässleholm 4 (0 i särspelet)  
5-6) Stefan Johansson, Helsingborg 2;  
5-6) Georgibelle Fröjse, Östersund 2;  
7) Anne-Marie Freij, Helsingborg 1;  
8) Ann-Marie Schulze, Helsingborg 0.