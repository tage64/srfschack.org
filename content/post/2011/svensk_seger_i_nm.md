---
title: Svensk seger i NM
lastmod: 2011-10-15
date: 2011-10-15
summary: "Sverige vann det nordiska lagmästerskapet för synskadade 2011 som spelades i Iirishuset i östra Helsingfors den 7-8 oktober. \n Referat och slutställning från NM 2011."
---

Sverige vann det nordiska lagmästerskapet för synskadade 2011 som spelades i Iirishuset i östra Helsingfors den 7-8 oktober. NM:et blev en ovanligt jämn tillställning med många hårda duster som ändå slutade remi. Det svenska guldlaget bestod i bordsordning av Jörgen Magnusson, Härnösand, Patrik Berggren, Stockholm, Håkan Thomsson, Tierp, Dobrivoje Vukovic, Hudiksvall, Olle Engström, Alnö, och Kourosh Javvi, Stockholm. Lagledare var Magnus Holm, Uppsala. Danmark hade en ny spelare på förstabordet, Ernst Bindzus, med ett nationellt rankingtal på 2140. Detta bidrog till att de hade förutsättningar att lyfta sig väsentligt jämfört med NM för två år sedan, då de slutade fyra.

Resultat
----------

Rond 1: Norge-Sverige 1,5-4,5 och Danmark-Finland 3-3. Rond 2: Danmark-Norge 3,5-2,5 och Finland-Sverige 3-3. Rond 3: Norge-Finland 2,5-3,5 och Sverige-Danmark 3-3.

Slutställning NM 2011:
----------

1. Sverige 10,5 partipoäng, 4 matchpoäng
2. Danmark 9,5 partipoäng, 4 matchpoäng
3. Finland 9,5 partipoäng, 4 matchpoäng
4. Norge 6,5 partipoäng, 0 mattchpoäng

Det har nu spelats 22 nordiska mästerskap från starten år 1969. För Sveriges del var det sjunde gången som det blev guld. Danmark fick silvermedaljerna tack vare bättre resultat på förstabordet, där Ernst Bindzus tog 2,5 poäng och Bengt Wikman tog 0. Svenskarnas resultat: Magnusson 2,5, Berggren 2,0, Thomsson 2,0, Vukovic 2,0, Engström 0,5 och Javvi 1,5 poäng. Nästa NM arrangeras i Sverige år 2013.