---
title: EM för synskadade 2011 
date: 2011-01-01
---

Piotr Dukaczewski från Polen är Europamästare för synskadade. Han delade förstaplatsen i årets EM med tre andra spelare på 7,0/9, men särskiljningssystemet gav Dukaczewski guldet.

Europamästerskapet för synskadade 2011 avgjordes på den grekiska ön Rhodos den 6-15 september. Spelplats var hotellet Sun Beach Resort i staden Ialysos. Inga svenskar, danskar eller norrmän deltog i turneringen. Det gjorde däremot tre finländare. Bengt Wikman och Ari Tonteri tog 4,5,/9 och Kari Holmela tog 3,5/9. Europamästerskapet samlade 79 deltagare.

### Slutställning för de främsta: ###

* 1-4) Piotr Dukczewski, Polen, Sergei Smirnov, Ryssland, Sergey Grigorchuk, Ukraina, och Yuri Meshkov, Ryssland 7 poäng;
* 5-13) Oliver Müller, Tyskland, Sergej Wassin, Ukraina, Mihail-Dacian Pribeanu, Rumänien, Lubov Zsiltzova-Lisenko, Ukraina, Agustin Fernandez Manrique, Spanien, Manuel Palacios Perez, Spanien, Dieter Riegler, Tyskland, Rafal Gunajew, Polen, och Jaroslav Olsar, Tjeckien 6 poäng;
* 14-22) Marek Mackowiak, Polen, Eduardo Desanjose Candalija, Spanien, Ryszard Suder, Polen, Tadeusz Zoltek, Polen, Sergey Krylov, Ryssland, Emil Muri, Slovenien, Franc Mlacnik, Slovenien, Vlatko Marendic, Kroatien, och Olaf Dobierzin, Tyskland 5,5 poäng.