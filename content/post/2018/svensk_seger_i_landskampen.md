---
title: Svensk seger i landskampen
lastmod: 2018-07-22
date: 2018-07-22
summary: Den traditionsrika landsdelskampen mellan Trøndelag och Nord-Sverige avgjordes i samband med öppna Norrländska mästerskapet.  Läs rapporten från landskampen här .
---

Den traditionsrika landsdelskampen mellan Trøndelag och Nord-Sverige avgjordes tisdagen den 10 juli. Spelplatsen var som vanligt numer, Hotell Åre Fjällsätra (Undersåker, Åre kommun). Betänketiden var en och en halv timme per spelare, plus trettio sekunder per drag. Som domare fungerade Benny Kellner, från Stockholms Schackförbund.

Nord-Sverige stod detta år för arrangemanget.

Äntligen hade ett nytt vandringspris införskaffats. Det var en gång i tiden en viktig och stolt tradition, att kamperna hade en pokal i potten. Nu finns ett vandringspris, ”Georgibelles vandringspris” heter den och får behållas av det lag som först hemför tre matchsegrar.

Årets landsdelskamp avgjordes över 7 bord.

Vid bord 1 återfanns Per Ivar Norum och Tage Johansson. Vid bord 2 spelade Oddvar Öyan och Håkan Thomsson. Vid bord 3 möttes Ivar Viken och Dobrivoje Vukovic. Vid bord 4 pågick schackstriden mellan Arild Öyan och Olle Engström. Vid bord 5 kunde man se Tormod Prytz och Per Arne Andersson. Vid bord 6 drabbade Tore Johnny Bråtveit samman med Peter Tjernberg. Vid bord 7 kämpade Kari Kristine Engan mot Georgibelle Fröjse.

Rond 1 spelades under förmiddagen. Trøndelag spelade vit i den första rundan, som slutade på följande vis:

Bord 1, Norum-Johansson, 0-1. bord 2, O Öyan-Thomsson, 0-1. bord 3, Viken-Vukovic, 0-1. bord 4, A Öyan-Engström, remi. Bord 5, Prytz-Andersson, remi. Bord 6, Bråtveit-Tjernberg, 1-0. bord 7, Engan-Fröjse, 1-0. Nord-Sverige ledde således med 4-3 inför den andra rundan.

Efter en ypperlig lunch avgjordes så landsdelskampen, nu med Nord-Sverige vid de vita pjäserna.

Bord 1, Johansson-Norum, 1-0. bord 2, Thomsson-O Öyan, 1-0. bord 3, Viken-Vukovic, remi. Bord 4, Engström-A Öyan, 1-0. bord 5, Andersson-Prytz, 0-1. bord 6, Tjernberg-Bråtveit, 1-0. bord 7, Fröjse-Engan, 0-1.

Nord-Sverige vann den andra rundan med siffrorna 4,5-2,5. Nord-Sverige vann således landsdelskampen 2018 med slutsiffrorna 8,5-5,5.

Ett stort tack skall riktas till Per Ivar Norum. Som vanligt samlade han, med glöd, energi och envishet, in samtliga partier.

**Peter Tjernberg**