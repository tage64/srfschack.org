---
title: SM för synskadade 2017
lastmod: 2017-04-10
date: 2017-04-10
summary: Det svenska mästerskapet i schack för synskadade 2017 spelades på Almåsa söder om Stockholm den 30 mars-2 april.  Läs rapporten från 2017 års mästerskap
---

Håkan Thomsson är svensk mästare för synskadade. Det var hans nionde SM-guld. I rond 3 besegrade han Jörgen Magnusson. I rond 4 släppte Håkan en remi mot Olle Engström, men Håkan höll ändå undan och vann halvpoängen före Jörgen.

Det svenska mästerskapet i schack för synskadade 2017 spelades på Almåsa söder om Stockholm den 30 mars-2 april. 24 spelare delades in i tre åttamannagrupper. Man spelade fem ronder, en på torsdagskvällen, två på fredagen och två på lördagen. Söndagen var avsatt för särspel, men något sådant behövdes inte. I klass 2 spelade två seende: Richard Seldon som är aktiv i Synskadades Schackklubb i Stockholm, och Jan Johansson från Hörby som är pappa till nioåriga stjärnskottet William Johansson.

Domare i turneringen var Jan-Peter Palmblad. Äldsta deltagare var Georgibelle Fröjse, som fyllde 92 år den 30 mars. Även William Lyons är över 90 år. Yngst var William Johansson, Hörby, som är född den 17 juni 2007.

Slutställning klass 1 (som spelade om SM-titeln):
----------

1. Håkan Thomsson 4,5

2. Jörgen Magnusson 4

3-5. Olle Engström, Richard Spele och Dobrivoje Vukovic 2,5

6-7. William Johansson och Tage Johansson 2

8. Fredrik Ljungdahl 0

I klass 2 segrade Jan Johansson (seende). Bäste synskadade i klassen blev William Lyons. I klass 3 vann Bengt Eriksson med 5,0/5.

Fredagen den 31 mars genomfördes Sveriges Synskadades Schackförbunds årsmöte. Jörgen Magnusson omvaldes där till ordförande för ytterligare ett år.