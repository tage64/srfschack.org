---
title: Sverige vann sexnationers i Uppsala
date: 2024-06-18
---

(See a summary in english below.)

Sexnationers är en lagturnering som spelas vart annat år mellan sex länder. I år hade turen kommit
till Sverige att annordna turneringen, och arrangemanget gick av stapeln på hotell Botanika i
Uppsala 24:e -- 26:e maj. Förutom Sverige deltog Frankrike, Italien, Slovenien och Tyskland.
Nederländerna blev tyvärr tvungna att lämna återbud, vi är därför mycket tacksamma för att [Uppsala
skolschacksälskap (USSS)][1] kunde ställa upp med ett ungdomslag i stället.

Varje lag bestod av fyra spelare och turneringen avgjordes på 5 ronder berger. Som huvuddommare
fungerade Tomas Högberg, assisterad av Jon Ulfur.

## Sveriges resa genom turneringen

Det svenska laget bestod av fem spelare, där spelare 3, 4 och 5 turades om att vara reserv.

1. Jörgen Magnusson, 2194 ELO
2. Tage Johansson, 1959 ELO
3. Håkan Tomsson, 1801 ELO
4. Patrik Gränsmark, 1765 ELO
5. David Atterberg, 1512 ELO

I den första ronden spelade vi hemma (DVS vit på förstabord) mot ungdomslaget. Det var en skakig
inledning där Jörgen och Håkan visserligen vann förhållandevis komfortabelt på bord 1 och 3, men
Patrik lyckades vinna en förlorad ställning på tid på bord 4, och undertecknad spelade ett väldigt
skakigt parti på bord 2 där jag och min motståndare turades om att stå på vinst flera gånger men där
jag hade turen att stå på vinst sist. 4-0 till Sverige i första ronden alltså. I övrigt vann
Tyskland mot Slovenien med 3-1 och Italien mot Frankrike med 2,5-1,5.

I rond 2 mötte vi Frankrike. Här var det mer jämt: Jörgen Magnusson vann på bord 1, men Håkan fick
problem och förlorade på bord 3. På bord 2 spelade undertecknad ett intressant parti där jag länge
tyckte att jag stod bättre, men min dam blev fångad utan att vara hotad, och ställningen blev
väldigt låst. Slutligen mynnade både mitt och Patriks parti på bord 4 ut i remi och
Sverige-Frankrike slutade oavgjort med 2-2. Tyskarna vann mot ungdomslaget med 2,5-1,5 och Slovenien
slog Italien med samma resultat.

Rond 3 Spelades på lördagsmorgonen och nu hade turen kommit till Slovenien att möta Sverige. Jörgen
vann på bord 1. Partiet finns kommenterat på Jörgens youtubekanal [här][2]. Undertecknad vann också
på bord 2. Patrik spelade remi på bord 3 och David förlorade tyvärr sitt parti på bord 4. Sverige
vann alltså mot Slovenien med 2,5-1,5. Italien och Tyskland spelade oavgjort medan Frankrike
besegrade ungdomslaget med 3,5-0,5.

Efter en guidad tur på lördagseftermiddagen så spelades rond 4 på söndag förmiddag. Här mötte
Sverige Italien. Jörgen vann som vanligt på bord 1 medan undertecknad spelade remi på bord 2. Håkan
förlorade på bord 3 medan David vann på bord 4. 2,5-1,5 till Sverige alltså, medan Frankrike vann
mot Tyskland med 2,5-1,5 och Ungdomslaget besegrade Slovenien med 3-1.

I sista ronden var Sverige redan i ledning, så oavgjort mot Tyskland räckte för att säkra
förstaplatsen. Jörgen vann på bord 1 i ett mycket intressant parti som finns kommenterat [här][3].
Undertecknad och Patrik spelade remi på bord 2 och 3 medan David förlorade på bord 4. Frankrike vann
mot Slovenien med 3,5-0,5 och Italien besegrade ungdomslaget med 3-1.

## Sammanfattning och tack

Vi är mycket nöjda med arrangemanget i sin helhet. Ett stort tack ska riktas till [Uppsalas
skolschacksälskap (USSS)][1] som har varit behjälpliga med dommare och som också ställde upp med ett
ungdomslag när Nederländerna lämnade återbud. Jäsper Hall förtjänar också ett mycket stort tack för
all hjälp med att organisera turneringen. Dommarna skötte sig exemplariskt, både Tomas och Jon. Tack
också till Karl-Fredrik Johansson för den initiala kontakten med hotellet.

Vi är också tacksamma för att Schackakademien, Stiftelsen KMA, SRF Uppsala län samt DBF:s
Understödsstiftelse i Uppsala län stöttat turneringen ekonomiskt.

Det slutliga resultatet [går att hitta på Chess-Results här][4]. Och partierna från turneringen kan
laddas ner i [PGN format här][5]. Kolla gärna in på [Jörgens youtubekanala][6] för kommenterade
partier och schackmaterial i största allmänhet.

\
\
Tage Johansson

------

# English: The Six Nations Tournament

The six nations tournament is a team competition held every other year, alternating between the six
participating countries. This year the turn had come to Sweden. The
tournament was held at hotel Botanika in Uppsala from 24th to 26th of May.

It was a round robin team tournament, with four players per team. Apart from Sweden,
Germany, France, Slovenia, and Italy all brings a team to the tournament. Unfortunately, the
Netherlands had to withdraw their participation, and they was replaced by a team of young
players from [USSS (Uppsala School Chess Academy)][1].

The tournament was won by Sweden. All results can be found on [Chess-Results here][4] and the games
can be downloaded [in PGN here][5]. See also [Jörgen's youtube channel][6] for commentry of some of
the games.


[1]: https://usss.se/
[2]: https://www.youtube.com/watch?v=44lBmDvbBU4
[3]: https://www.youtube.com/watch?v=TqprNVb8LRs
[4]: https://chess-results.com/tnr945946.aspx?lan=1&art=46
[5]: /six_nations_games_2024.pgn
[6]: https://www.youtube.com/@MagnussonChessAcademy
