---
title: SM 2024 och årsmöte
date: 2024-03-24
---

## Jörgen Magnusson, Höör, är svensk mästare för synskadade år 2024.

Turneringen spelades på Rådmannen i Alvesta den 21-24 mars.

Årets SM samlade 14 deltagare. Klass 1, som spelade om SM-titeln, bestod
av sex spelare som möttes i fem ronder berger. I klass 2 möttes åtta
spelare i en femrondig schweizerturnering. Dragserien var 90 minuter
plus 30 sekunder per drag. Domare var Håkan Winfridsson.

I klass 1 tog Jörgen Magnusson fem raka segrar. I klass 2 dominerade
Hernan Sobredo från Synskadades Schackklubb i Stockholm. Han var klar
klassegrare redan innan femte ronden. Därmed har han kvalificerat sig
för spel i klass 1 nästa år. Det blev särspel om tredjeplatsen i klass
2, där man spelade två partier med betänketiden 10 minuter plus 10
sekunder per drag. Här vann Per Svensson mot Rafetin Youmer med 2-0.

### Slutställning, SM för synskadade 2024, klass 1

1\) Jörgen Magnusson, Höör 5;

2\) Tage Johansson, Uppsala 4;

3\) Håkan Thomsson, Stockholm 3;

4-5) Fredrik Ljungdahl, Tyresö, och dobrivoje Vukovic, Uppsala, 1,5;

6\) Peter Tjernberg, Sundsvall 0 poäng.

### Slutställning, SM för synskadade 2024, klass 2

1\) Hernan Sobredo, Viksjö 5;

2\. Roger Wittiko, Malmö 3,5;

3\) per Svensson, Skurup 3;

4\) Rafetin Youmer, Varberg 3;

5\) Kristina Mörk, Stockholm 2,5;

6\) Mikael Haraldsson, Malmö 2;

7\) Tibor Koczkas, Hässleholm 1;

8\) Eddie Bergstrand, Malmö 0 poäng.

## Årsmöte

Årsmötet i Sveriges Synskadades Schackförbund genomfördes den 22 mars.
Vid mötet deltog Håkan Jalling, ordförande i Sveriges Schackförbund, som
framförde en hälsning till årsmötet. Till mötesordförande valdes Mikael
Haraldsson.

Årsredovisningshandlingarna gicks igenom och styrelsen beviljades
ansvarsfrihet för år 2023. Medlemsavgiften 2025 för direktanslutna till
förbundet fastställdes till 300 kr, dock 100 kr för spelare under 21 år.
De lokala klubbarna erlägger en avgift till förbundet på 2.000 kr per
klubb. Verksamhetsinriktning och budget för åren 2024 och 2025 gicks
igenom och godkändes. En stor satsning är sexnationsturneringen för
synskadade som spelas i Uppsala den 23-27 maj i år.

Vid valet till styrelse omvaldes Håkan Thomsson till förbundets
ordförande på ett år. Till styrelseledamöter valdes Patrik Gränsmark och
Peter Tjernberg på två år och Dobrivoje Vukovic på ett år.

Revisorerna Karl-Gunnar Roth och Bertil Sköld omvaldes. Till
valberedning utsågs Kristina Mörk, sammankallande, Roger Wittiko och
Hernan Sobredo. Till ombud vid SRF-kongressen 2024 valdes Dobrivoje
Vukovic med Tage Johansson som ersättare.

Direkt efter årsmötet konstituerade sig styrelsen. Den har nu följande
sammansättning:

- Håkan Thomsson, ordförande
- Jörgen Magnusson, vice ordförande
- Patrik Gränsmark, kassör
- Peter Tjernberg, sekreterare
- Tage johansson, ledamot
- Dobrivoje Vukovic, ledamot
