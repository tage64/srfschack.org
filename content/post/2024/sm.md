---
title: Inbjudan till SM 2024 och kallelse till årsmöte
date: 2024-01-03
---

## Inbjudan till SM

Du inbjuds härmed till svenska mästerskapet i schack för synskadade år
2024!

Datum: 21-24 mars (torsdag till söndag)

Plats: Hotell Rådmannen, Centralgatan 2 i Alvesta

Betänketiden vid SM är 90 minuter plus 30 sekunder per drag. Medtag eget
schackspel, hörsnäcka samt om möjligt även fischerklocka.

Anmälda spelare delas in i olika klasser i enlighet med förbundets
tävlingsregler. Klass 1 spelar om SM-titeln.

Startavgift, som inkluderar kost och logi, är 1.500 kr för del i
dubbelrum och 2.500 kr i enkelrum. Startavgiften sätts in på förbundets
plusgiro 401894--1 senast den 15 februari.

Dessutom måste alla spelare vara medlemmar i schackklubbarna i Stockholm
eller Skåne eller vara direktanslutna till Sveriges Synskadades
Schackförbund. För att delta vid SM och/eller årsmötet ska även
medlemsavgiften vara inbetald senast den 15 februari.

Anmälan är bindande och görs genom inbetalning av startavgiften samt
genom e-postmeddelande till dobbe232@gmail.com med kopia till
h.th@bahnhof.se senast den 15 februari.

Ange namn, e-postadress och mobiltelefonnummer.

Resor ska beställas så snart som möjligt för att få bästa pris. Tänk på
att tåg kan bli försenade, så resorna bör bokas med god marginal.
Hotellet ligger på kort gångavstånd från järnvägsstationen.

Rekommenderade tågtider från Stockholm:

21 mars, avgång Stockholm C kl 12.21, ankomst Alvesta kl 15.26

24 mars, avgång Alvesta kl 13.28, ankomst Stockholm C kl 15.36

Beställ ledsagning hos SJ när du bokat biljetten.

Förbundet ersätter resekostnader som överstiger 500 kronor. Kvitton ska
skickas till <info@sefiren.se> alternativt till

Sefiren redovisningsbyrå

Tågagatan 7

252 22 Helsingborg

Under eftermiddagen den 22 mars hålls förbundets årsmöte.

För frågor så kontakta Håkan Thomsson, <h.th@bahnhof.se> eller

tfn 070 663 30 37.

Varmt välkommen med din anmälan!

## Kallelse till årsmöte

Styrelsen för Sveriges Synskadades Schackförbund kallar till årsmöte
fredagen den 22 mars kl 14.30 på Best Western Rådmannen, Centralgatan 2
i Alvesta.

Årsmötet ska ta ställning till verksamhetsberättelse och bokslut för
2023 samt frågan om ansvarsfrihet för styrelsens ledamöter. Vi ska välja
ordförande, styrelseledamöter, revisorer och valberedning. Årsmötet
beslutar om medlemsavgift för 2025, samt verksamhetsinriktning och
budget för 2024 och 2025.

Årsmöteshandlingar sänds ut till den som anmäler intresse till Håkan
Thomsson på e-post <h.th@bahnhof.se> senast tre veckor före mötet.

Väl mött!

Håkan Thomsson, ordförande

Sveriges Synskadades Schackförbund

## Program för SM-dagarna

**Torsdag 21 mars**

Kl 15.30 Inkvartering

KL 17.30 Middag och lottning

KL 19.00 Rond 1

KL 20.00 Fika i spellokalen

**Fredag 22 mars**

KL 07.30 Frukost

KL 09.00 Rond 2

KL 10.00 Fika i spellokalen

KL 13.00 Lunch

KL 14.30 Årsmöte

KL 17.30 Middag

KL 19.00 Rond 3

KL 20.00 Fika i spellokalen

**Lördag 23 mars**

KL 07.30 Frukost

KL 09.00 Rond 4

KL 10.00 Fika i spellokalen

KL 13.00 Lunch

KL 14.30 Rond 5

KL 15.30 Fika i spellokalen

KL 19.00 Festmiddag

**Söndag 24 mars**

KL 08.00 Frukost

KL 09.30 Eventuella särspel / annan schackaktivitet

KL 12.00 Lunch

Kl 13.00 Gemensam promenad till järnvägsstationen
