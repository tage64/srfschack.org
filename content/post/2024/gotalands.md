---
title: Rapport från Öppna Götalandsmästerskapet 2024
date: 2024-05-14
---

Det Öppna Götalandsmästerskapet arrangerades traditionsenligt av Skånes
synskadades schackklubb på Hotell Rådmannen i Alvesta, under Kristi
Himmelsfärdshelgen, mellan den 9-12 maj. 6 spelare spelade 5 ronder
Berger. Betänketiden var 90 minuter per spelare, plus 30 sekunders
tillägg per drag. Domare var Dragutin Dolenec. "Drago" som varit med i
många år och som alltid är lika populär! Han roade oss bland annat med
att läsa upp deltagarlistor och resultat från tidigare års turneringar.
Therese "Tess" Ljung fungerade som ledsagare under dagarna.

Rond 1 spelades under torsdagskvällen, den 9 maj. Roger Wittiko vann som
vit mot Mikael Haraldsson. Per Svensson vann som vit mot Kristina Mörk.
Peter Tjernberg vann som svart mot Eddie Bergstrand.

Rond 2 spelades under fredagens förmiddag. Per Svensson vann som svart
mot Eddie Bergstrand. Svensson hade kunnat avgöra partiet i ett tidigt
skede, men så blev det inte. Till slut stod han ändå som segrare. Roger
Wittiko vann som svart mot Kristina Mörk. Mikael Haraldsson vann som
svart mot Peter Tjernberg, i ett parti som skulle kunna betitlas såsom
"missarnas parti". Haraldsson gav bort en löpare i ett tidigt skede, men
Tjernberg slarvade å andra sidan bort ett torn på slutet och gav sedan
upp.

Rond 3 avgjordes under eftermiddagen. Per Svensson vann som vit mot
Peter Tjernberg, i ett parti där båda spelarna hade goda möjligheter att
avgöra. Roger Wittiko vann som vit mot Eddie Bergstrand. Kristina Mörk
såg ut att vinna som vit mot Mikael Haraldsson. Mörk spelade på slutet
med kung, dam och torn mot svarts kung, men det hela slutade med patt
och därmed remi.

Den fjärde ronden gick av stapeln under lördagens förmiddag. Peter
Tjernberg vann som vit mot Kristina Mörk i ett relativt snabbt parti.
Per Svensson vann som vit mot Roger Wittiko. Mikael Haraldsson vann som
svart mot Eddie Bergstrand.

Den femte och sista ronden spelades efter lunch under lördagen. Mikael
Haraldsson vann som vit mot Per Svensson. Kristina Mörk vann som vit mot
Eddie Bergstrand. Roger Wittiko och Peter Tjernberg spelade remi, med
Roger som vit. Per Svensson hade redan innan den sista ronden avgjort
tävlingen. Han ledde på 4 poäng, en poäng före Roger, men även om Per
förlorade och Roger vann så skulle Per vinna, eftersom han vann mot
Roger när de båda möttes. Per Svensson vann alltså turneringen på 4
poäng, tätt följd av Roger Wittiko och Mikael Haraldsson på 3,5 poäng
vardera. Wittiko vann det inbördes mötet mot Haraldsson och således
belade Wittiko andraplatsen.

Hotell Rådmannen ställde upp med god mat och trevlig personal. Vi hoppas
på fler Öppna GM i framtiden.

## Slutställning, Öppna Götalandsmästerskapet i schack för synskadade 2024

1. Per Svensson, 4 poäng;
2. Roger Wittiko, 3,5 poäng;
3. Mikael Haraldsson, 3,5 poäng;
4. Peter Tjernberg, 2,5 poäng;
5. Kristina Mörk, 1,5 poäng;
6. Eddie Bergstrand, 0 poäng.

\
\
Peter Tjernberg
