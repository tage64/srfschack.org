---
title: Inbjudan till SM och kallelse till årsmöte 2026
date: 2026-01-29
---

**Inbjudan till SM**

Du inbjuds härmed till turnering om svenskt mästerskap i schack för
synskadade år 2026!

Datum: 27-30 mars (fredag till måndag)

Plats: Best Western SöderH, Montörsbacken 4, Söderhamn

För att spela SM ska man ha betalt medlemsavgift direkt till Sveriges
Synskadades Schackförbund eller till någon av de lokala klubbarna i
Skåne och Stockholm.

Betänketiden vid SM är 90 minuter plus 30 sekunder per drag. Medtag eget
schackspel, anteckningsmaterial för protokoll, hörsnäcka samt om möjligt
även fischerklocka.

Alla ska infinna sig till middag på fredagen kl 17.00, då lottning sker.
Rond 1 spelas på fredagskvällen, rond 2 och 3 på lördagen, och rond 4
och 5 på söndagen.

Anmälda spelare delas in i olika klasser i enlighet med förbundets
tävlingsregler. Klass 1 spelar om SM-titeln. Särspel genomförs om
förstaplatsen i respektive klass.

Startavgift, som inkluderar kost och logi, för dem som är 21 år eller
äldre är 1.500 kr i dubbelrum och 2.500 kr i enkelrum. För dem som är
yngre än 21 år är avgiften 1.000 kr i dubbelrum och 2.000 kr i enkelrum.

Startavgiften sätts in på förbundets plusgiro 401894--1 senast den 6
februari.

Anmälan är bindande och görs genom inbetalning av startavgiften samt
genom e-postmeddelande till <h.th@bahnhof.se> senast den 6 februari.

Ange namn, e-postadress och mobiltelefonnummer.

Resor ska beställas så snart som möjligt för att få bästa pris.

Förbundet ersätter resekostnader som överstiger 500 kronor. Kvitton ska
skickas till <info@sefiren.se> alternativt till

Sefiren redovisningsbyrå

Tågagatan 7

252 22 Helsingborg

Följande tågtider bör bokas för att vi ska kunna ordna gemensam
transport mellan järnvägsstationen och hotellet:

Fredag 27 mars

Från Malmö C kl 08.07 ankomst Stockholm C kl 12.36

Från Stockholm C kl 13.22, ankomst Söderhamn kl 15.29

Från Sundsvall C kl 14.04, ankomst Söderhamn kl 15.28

Måndag 30 mars

Från Söderhamn kl 09.28, ankomst Stockholm C 11.38

Från Stockholm C kl 12.23, ankomst Malmö C 16.53

Från Söderhamn kl 10.06, ankomst Sundsvall C kl 11.43

Under kvällen den 28 mars hålls förbundets årsmöte.

För att delta vid SM och/eller årsmötet måste medlemsavgift vara vara
inbetald.

För frågor så kontakta Håkan Thomsson, <h.th@bahnhof.se> eller

tfn 070 663 30 37.

Varmt välkommen med din anmälan!

**Kallelse till årsmöte**

Styrelsen för Sveriges Synskadades Schackförbund kallar till årsmöte
lördagen den 28 mars kl 19.15 på Best Western SöderH i Söderhamn.

Årsmötet ska ta ställning till verksamhetsberättelse och bokslut för
2025 samt frågan om ansvarsfrihet för styrelsens ledamöter. Vi ska välja
ordförande, styrelseledamöter, revisorer och valberedning, besluta om
medlemsavgift för 2027 samt verksamhetsinriktning och budget för 2026
och 2027. Vid årsmötet ska vi också se över tävlingsreglerna för SM.

Årsmöteshandlingar sänds ut till den som anmäler intresse till Håkan
Thomsson på e-post <h.th@bahnhof.se> senast tre veckor före mötet.

Väl mött!

Håkan Thomsson, ordförande

Sveriges Synskadades Schackförbund

**Program för SM-dagarna**

**Fredag 27 mars**

Kl 15.40 Gemensam transport från järnvägsstationen till hotellet

Kl 16.00 Incheckning

KL 17.00 Middag och lottning

KL 18.30 Rond 1

KL 20.00 Fika i spellokalen

**Lördag 28 mars**

KL 07.15 Frukost

KL 08.30 Rond 2

KL 10.00 Fika i spellokalen

KL 12.15 Lunch

Kl 14.00 Rond 3

KL 15.00 Fika i spellokalen

KL 18.00 Middag

KL 19.15 Årsmöte

**Söndag 29 mars**

KL 07.15 Frukost

KL 08.30 Rond 4

KL 10.00 Fika i spellokalen

KL 12.15 Lunch

Kl 13.30 Rond 5

KL 15.30 Fika i spellokalen

Kl 17.00 Eventuella särspel

OBS! deltagarna i särspelet har rätt till 30 minuters paus efter rond 5
innan särspelet kan inledas.

KL 19.00 Festmiddag med prisutdelning

**Måndag 30 mars**

KL 07.30 Frukost och utcheckning

Kl 08.45 gemensam avresa mot järnvägsstationen
