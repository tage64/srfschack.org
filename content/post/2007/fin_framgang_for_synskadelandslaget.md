---
title: Fin framgång för synskadelandslaget
lastmod: 2010-01-25
summary: "Sverige kom på andra plats i sexnationsturneringen för fyramannalag som spelades i Tyskland den 4-6 oktober. Värdlandet vann tack vare bättre partipoäng. Sverige vann mot Holland, Belgien, Schweiz och Storbritannien, och spelade 2-2 mot tyskarna. De svenska poängen fördelades enligt följande: \nMarkus Berggren 5,0/5 \nPatrik Berggren 4,5/5 \nDobrivoje Vukovic 2,5/5 \nOlle Engström 3,0/5 \n Sexnationersturneringen, lagkapten Luis Cousos rapport."
---

[]()

Rapport från sexnationsturneringen
==========

Den 3 – 7 oktober 2007 deltog det svenska synskadelandslaget i den sexnationsturnering som avgjordes i Bad Meinberg i Tyskland. Sexnationsturneringen för synskadade fyramannalag har spelats vartannat år och har lång tradition. I år var dock första gången som Sverige var med. Att vi bjöds in berodde på att Frankrike drog sig ur med kort varsel. Här är en rapport från Luis Couso, som var Sveriges lagkapten:

Efter en lång resa från Arlanda till Amsterdam och sedan till Düsseldorf plus två tågbyten kom vi fram till Bad Meinberg. Det svenska laget bestod av bröderna Markus och Patrik Berggren, Dobrivoje Vukovic och Olle Engström med undertecknad (Luis Couso) som lagkapten. Efter ytterligare två timmars väntetid på lokalstationen, där arrangörerna skulle möta oss, kom vi fram till Aura Zentrum för synskadade och blinda. Där fick vi mat och dryck och alla besvär vi haft med resan var glömda. Invigningen och lottningen började kl 23.00 och jag tog upp nummer 4 från ett chokladpaket.

Rond 1
----------

Torsdag den 4 oktober kl 08.45 satte den första ronden igång. Vi blev lottade mot Holland, ett av det på pappret starkaste lagen. Markus fick en öppningsfördel i Holländsk som svart - vilken ironi - som ökade och blev en vinställning. Men det var Patrik som avgjorde först, med en lustig matt. Olle spelade ut sin motståndare i Gründfeld på ett kristallklart sätt, hans bästa parti i turneringen. Dobbe fick som svart en trång ställning efter öppningen, men sakta och säkert omprövade han sina pjäspositioner och var nära remi tills han satte bort damen. Så vi vann ganska komfortabelt med 3-1.

Rondens överraskningar var Englands förlust mot värdnationen Tyskland med hela 0-4. Belgien och Schweiz spelade oavgjort 2-2.

### Ställningen efter Rond 1 ###

1-2 Tyskland 2 (4)  
Sverige 2 (3)   
3-4 Belgien 1 (2)   
Schweiz 1 (2)   
5-6 Holland 0 (1)   
England 0 (0)

Rond 2
----------

Efter lunch började andra ronden (kl 14.00-18-00). Tyskland vs Sverige. Enligt mina observationer från första ronden så var det vi och Tyskland som visat den bästa spelkvaliteten. Då förstod jag direkt att den här matchen skulle vara avgörande för en topplacering. Olle spelade bort en bonde tidigt och det räckte hela vägen för det tyska lagets bäste poängplockare Huber. Markus visade hur kraftigt underrankad han är och vann mot Bichoff (runt 2200). Partiet var i mitt tycke det bästa i turneringen. Det positionella trycket förvaltades med en taktiskt kombination. Dobbe fick spela svart för andra gången i rad och nu kom han bra från öppningen, men tröttheten plockade sina offer och han förlorade. Patrik storspelade också och manövrerade ut sin starka motståndare Pohless. Tyvärr slarvade han på slutet och tysken kämpade till sig en remiställning, men hans tid gick ut och vi konstaterade 2-2. Vilka bröder! England återhämtade sig från katastrofen i första ronden och slog Belgien med 2.5-1.5. Holland vann mot det svagaste laget Schweiz med hela 3.5-0.5.

### Ställningen efter rond 2 ###

1-2 Tyskland 3 (6)   
Sverige 3 (5)   
3-4 Holland 2 (4.5)   
England 2 (2.5)   
5-6 Belgien 1 (3.5)   
Schweiz 1 (2.5)

Rond 3
----------

Efter frukost på fredagen satte vi igång med rond 3. Vi skulle mötta Schweiz. Jag väntade mig ett 4-0-resultat, och det blev så. Efter Dobbes femtondragsseger gick allt som smort. Markus och Patrik vann relativ enkelt och Olle visade sina goda slutspelskvaliteter. Tyvärr vann också värdlandet stort mot Belgien (3.5-0.5) och behöll ledningen med en halv partipoäng. England och Holland spelade oavgjort 2-2.

### Ställningen efter rond 3 ###

1-2 Tyskland 5 (9.5)   
Sverige 5 (9)   
3-4 Holland 3 (6.5)   
England 3 (4.5)   
5-6 Belgien 1 (4)   
Schweiz 1 (2.5)

Eftermiddagen var spelledigt och vi tog en utflykt med häst och vagn på den tyska landsbygden.

Lördagen den 6 oktober var den andra dubbelrondsdagen, och eftersom det var min 40-årsdag önskade jag mig en turneringsseger i present. Men tyskarna vann ganska väntat med 4-0 mot Schweiz medan vi mötte ett pånyttfött England. Resultatet 2.5-1.5 talar för sig själv. Markus avgjorde för oss (remi på de tre resterande borden) och bekräftade sin utomordentliga form. Holland kom upp ensamt på tredje plats genom att slå Belgien med hela 3.5-0.5.

### Ställningen efter rond 4 ###

1-2 Tyskland 7 (13.5)   
Sverige 7 (11.5)   
3 Holland 5 (10)   
4 England 3 (6)   
5-6 Belgien 1 (4.5)   
Schweiz 1 (2.5)

Rond 5
----------

Inför sista ronden ledde Tyskland före oss med 2 partipoäng. Så vi koncentrerade oss på att vinna vår match mot Belgien ( och vi vann stort med 3.5-0.5) och hoppades att Holland skulle få ett oavgjort resultat eller en matchseger mot Tyskland. Men det gick inte att knäcka tyskarna och de vann med hela 3-1. Med samma siffror slog England Schweiz.

### Slutställning: ###

1. Tyskland 9 mp (16,5 pp)
2. Sverige 9 mp (15 pp)
3. Holland 5 mp (11 pp)
4. England 5 mp (9 pp)
5. Belgien 1 mp (5 pp)
6. Schweiz 1 mp (3,5 pp)

I och med det här storartade resultatet fick Sverige erbjudande om att bli permanent deltagare i sexnationsturneringen framöver. Vi fick också förfrågan om att arrangera nästa tillfälle som ska ske år 2009.

**Från en mycket stolt och nöjd lagkapten  
Luis Couso**