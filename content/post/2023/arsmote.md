---
title: Rapport från årsmötet 2023
---

Sveriges Synskadades Schackförbund höll sitt årsmöte på Best Western i
Söderhamn på fredagseftermiddagen den 24 mars. Förbundets ordförande
Håkan Thomsson inledde mötet med attt blicka tillbaks på ett
framgångsrikt 2022, där Tage Johansson blev juniorvärldsmästare för
synskadade och Sverige vann sexnationersturneringen för fyramannalag i
Tyskland. Till att leda mötesförhandlingarna valdes Mikael Haraldsson.

Styrelsens verksamhetsberättelse och bokslut för 2022 gicks igenom,
revisorernas berättelse upplästes och styrelsens ledamöter beviljades
ansvarsfrihet. Därefter antogs nya stadgar efter en del livliga
diskussioner.

Medlemsavgiften för direktanslutna medlemmar för 2024 fastställdes till
300 kr för spelare över 21 år och 100 kr för de yngre. Klubbarnas
årsavgift till förbundet blir 2.000 k4 för år 2024.

Verksamhetsinriktning och budget gicks igenom och diskuterades. Det är
oklart om Sverige kommer att sända något sexmannalag till nordiska
mästerskapet senare i år, eftersom Finland troligen inte kan komma med
sex spelare. Vi hoppas ändå på någon form av nordiskt utbyte. År 2024
ska Sverige för första gången stå värd för sexnationsturneringen.

Håkan Thomsson omvaldes till ordförande för förbundet på ett år. Till
styrelseledamöter på två år valdes Tage Johansson och Jörgen Magnusson.
Kristina Mörk hade avböjt omval. I styrelsen, med ett år kvar på
mandattiden, sitt Patrik Gränsmark, Peter Tjernberg och Dobrivoje
Vukovic. Revisorerna Karl-Gunnar Roth och Bertil Sköld omvaldes. Ny
revisorsersättare blev Pia Lindgren, Malmö. Till valberedning utsågs
Kristina Mörk, sammankallande, Roger Wittiko och Olle Engström.

Det är konflikt inom världsschackförbundet för synskadade, IBCA, och
troligen kommer en extra kongress att hållas i april. Jörgen Magnusson
kandiderar där till IBCA-president, och årsmötet gav honom sitt stöd.

Konflikterna inom IBCA gör att styrelsen fick fullmakt, att vid behov
söka medlemskap i Parasportförbundet och den internationella
idrottsorganisationen för synskadade, IBSA. Årsmötet beslutade också
bidrag med 5.000 kr till Ukraina för att de ska kunna spela lag-EM i
vår.
