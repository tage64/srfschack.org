---
title: Rafflande SM i Söderhamn
date: 2023-03-28
---

Jörgen Magnusson, Höör, är svensk mästare för synskadade 2023. Han tog
hem segern i särspel mot fjolårsmästaren Tage Johansson, Uppsala.

Årets SM spelades i på Best Western i Söderhamn den 23-26 mars.
Turneringen samlade elva deltagare som möttes i fem ronder schweuizer.
Hotellet lämpade sig mycket bra för turneringen med lättorienterade
lokaler och serviceinriktad personal.

Betänketiden var 90 minuter per spelare plus 30 sekunder per drag.
Domare var Thomas Franzén. Vi tackar Best Western SöderH för
subventionering av spellokal, SRF Gävleborg för ett bidrag på 10.000 kr
för turneringen samt Insyn Scandinavia som sponsrade evenemanget.

Rond 1 spelades på kvällen torsdagen den 24 mars. Rond 2 och 3 avgjordes
på fredagen och rond 4 och 5 på lördagen. Söndagen användes till
särspel.

Slutställning:

1-2) Jörgen Magnusson, Höörm, och Tage Johansson, Uppsala 4,5;

3\) Fredrik Ljungdahl, Tyresö 3,5;

4-5) Håkan Thomsson, Stockholm, och Rafetin Youmer, Varberg 3;

6\) Dobrivoje Vukovic, Uppsala 2,5;

7-9) Olle Engström, Timrå, Hernan Soobredo, Solna och Mikael Haraldsson,
Malmö 2;

10-11) Kristina Mörk, Stockholm, och Peter Tjernberg, Sundsvall 1,5
poäng.

Det blev alltså särspel om förstaplatsen. Två partier spelades med
betänketiden 10 minuter plus 10 sekunder per drag. Jörgen vann det
första som svart, och det andra slutade remi. Därmed var Jörgen
Magnusson åter svensk mästare.

## Sponsorer

Vi är mycket tacksamma för de företag och föreningar som varit med och sponsrat schack sm i år:
Det rör sig om [Insyn Scandinavia AB](https://insyn.se) och SRF Gävleborg.
Dessutom hade hotellet (Best Western Söderhamn), förutom sin trevliga och serviceinriktade personal, den utsökta vänligheten att upplåta spellokalen gratis och stå för kost och logi för en ledsagare.
