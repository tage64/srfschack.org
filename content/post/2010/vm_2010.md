---
title: VM 2010
lastmod: 2010-09-06
date: 2010-09-06
summary: 'VM för synskadade 2010 spelades i Serbiens huvudstad Belgrad den 26 augusti till 4 september. Tre svenskar deltog: Markus Berggren, Patrik Berggren och Dobrivoje Vukovic.  Artikel från VM 2010 för synskadade .'
---

**Yuri Meshkov från Ryssland är ny världsmästare för synskadade. Han tog guldet efter särskiljningsberäkning mot Piotr Dukaczewski, Polen.**

VM för synskadade avgjordes i Serbiens huvudstad Belgrad den 26 augusti – 4 september 2010.

121 spelare från 32 länder möttes i nio ronder schweizer. Spelplats var Slavia-II hotel och betänketiden 40 drag på två timmar och därefter resten av partiet på en halvtimmeför vardera spelaren.

Den regerande världsmästaren, Vladimir Berlinski från Ryssland, kom inte till start. Det var ändå två ryssar som toppade rankingen inför turneringen, nämligen Yuri Meshkov med 2398 och Sergey Krylov med 2359 i elo. Därefter följde polackerna Rafal Gunajew 2324 och Piotr Dukaczewski 2319, Oliver Müller från Tyskland med 2311, Sergei Smirnov, Ryssland 2309, Sergej Wassin, Ukraina 2295 och Jaroslav Olsar från Tjeckien med 2284 i elo.

Tre svenskar deltog. Det var bröderna Markus och Patrik Berggren samt Dobrivoje (”Dobbe”) Vukovic. Som följeslagare hade de Magnus Holm. Övriga nordiska deltagare var Henning Nielsen från Danmark, Kai-Roger Johansen från Norge samt Ari Tonteri, Kari Holmela och Bengt Wikman från Finland. Startlistan dominerades av spelare från Europa, men det fanns även representanter för Indien, Kazakstan, Sydafrika och Colombia.

I rond 1 vann favoriterna på de sju första borden. Alla svenskar fick vit i sina partier. Markus och Patrik förlorade mot Dukaczewski resp Smirnov, medan Dobbe spelade remi mot Ignjatovic från Serbien. I rond 2 hade alla tre svenskarna svart. Dobbe förlorade mot Kostadinovski från Makedonien. Markus vann mot Krstajic från Montenegro och Patrik vann mot Lacmanovic, Montenegro.

Det blev tre vita partier för svenskarna i rond 3. Markus spelade remi mot Krume Mitkovski från Makedonien med elotalet 2243. Patrik Förlorade mot Romanenkov, Ryssland, och Dobbe spelade remi mot finländaren Holmela.

Efter rond 4 var det tre spelare som fortfarande hade full pott: Meshkov, Dukaczewski och Müller. På plats 4-9 återfanns Krylov, Gunajew, Olsar, Smirnov samt Sergey Grigorchuk från Ukraina och Vladimir Trkaljanov från Makedonien. Svenskarna hade svart i sina partier. Dobbe vann mot Luka lopusina, Serbien, Markus förlorade mot Chojnowski från Polen och Patrik spelade remi mot holländaren Jan Boer. I den femte ronden fick vi följande resultat på toppborden: Meshkov – Dukaczewski 1-0, Müller – Krylov remi, Gunajew – Olsar 1-0, Grigorchuk – Smirnov 0-1 och trkaljanov förlorade som vit mot polacken Jacek Stachanczyk som stod på 3 poäng inför denna rond. Övriga trepoängare som vann var den högst rankade kvinnan i VM:et, Lubov Zsiltzova-Lisenko, Ukraina (elo 2284), Sretko Avram, Serbien, Ryszard Suder, Polen, och Milenko Cabarkapa, Serbien. Svenskarna hade vit i denna rond. Dobbe förlorade mot rumänen Irimia och Markus förlorade mot Jan Boer, men Patrik besegrade Bulatovic från Serbien. Efter denna rond inföll turneringens enda fridag.

Inför rond 6 ledde Meshkov med 5 poäng, före Gunajew, Müller och Smirnov på 4,5/5, och sedan följde sju spelare med 4 poäng. Utfallet på toppborden blev: Gunajew – Meshkov remi, Smirnov – Müller remi, Krylov – Cabarkapa 1-0, Dukaczewski – Avram 1-0, Stachanczyk – Zsiltzova-Lisenko 1-0 och Suder – Wassin 1-0. Svenskarna hade svart denna rond. Patrik spelade, liksom Markus tidigare gjort, remi mot Mitkovski. Dobbe förlorade mot Petrovic från Serbien medan Markus vann mot Began från Kroatien.

Ställningen inför rond 7 var nu att Meshkov ledde med 5,5/6, en halv poäng före Krylov, Gunajew, Dukaczewski, Müller, Smirnov, Stachanczyk och Suder. Därefter följde åtta spelare med 4,5/6. På toppborden utföll sjunde ronden enligt följande: Meshkov – Smirnov 1-0, Stachanczyk – Krylov remi, Müller – Gunajew 1-0 och Suder – Dukaczewski remi. Bland spelarna på 4,5 poäng var det två som vann, nämligen Nebojsa Djukic från Serbien och Boris Rositsan från Litauen. Svenskarna hade vit. Patrik vann mot Zarko Selkovski, Makedonien, Markus vann mot Jaimes, Colombia, och Dobbe spelade remi mot irländaren Michael Delaney.

I rond 8 hade Meshkov (6,5/7) möjlighet att säkra VM-titeln genom att som svart vinna mot Müller (6,0/7). Men partiet slutade remi, och därmed levde turneringen fortfarande. De tre mötena mellan spelare som stod på 5,5/7 slutade: Krylov – Suder remi, Dukaczewski – Rositsan 1-0 och Djukic – Stachanczyk 0-1. Bland spelarna på 5 poäng vann Grigorchuk som svart mot Gunajew, Smirnov vann som vit mot Markov från Serbien, bulgaren Rasim Nizam vann som vit mot Zsiltzova-Lisenko, och Rustam Kasimov, Ryssland, vann som svart mot Evgenij Spinu från Moldavien. Svenskarna hade svart. Patrik förlorade mot Diego Aguilar från Spanien, Markus förlorade mot Heinz Engl, Tyskland, medan Dobbe vann mot Gokhan Gungor från Turkiet.

Ställningen i toppen inför slutronden var: Meshkov #7, Dukaczewski, Stachanczyk och Müller 6,5, Krylov, Smirnnov, Suder, Nizam, Grigorchuk och Kasimov 6 poäng. Tio spelare hade 5,5/7. De avgörande resultaten blev: Meshkov – Krylov remi, Stachanczyk – Dukaczewski 0-1, Grigorchuk – Müller 1-0, Kasimov – Smirnov 0-1, Suder – Nizam remi. Dessa resultat innebar att såväl Meshkov som Dukaczewski slutade på 7,5/9. Guldet gick efter särskiljningsberäcning till Yuri Meshkov. Dukaczewski blev silvermedaljör och bronset gick till Smirnov. Svenskarna hade vit i slutronden. Patrik spelade remi mot Alibek Tokabayev, Kazakstan, Markus vann mot Delaney, men Dobbe förlorade mot Ugur Yuvarlak från Turkiet.

Slutställning för de främsta, VM för synskadade 2010: 1-2) Meshkov och Dukaczewski 7,5 poäng; 3-4) Smirnov och Grigorchuk 7 poäng; 5-14) Müller, Krylov, Stachanczyk, Suder, Rositsan, Nizam, S Avram, Olsar, Trkaljanov och Cabarkapa 6,5 poäng; 15-19) Gunajew, Zsiltzova-Lisenko, Konev, Kasimov och Jumabekov 6 poäng.

De nordiska spelarnas slutresultat: Ari Tonteri 5,0/9, Kai-Roger Johansen, Markus Berggren och Patrik Berggren 4,5/9, Kari Holmela 4,0/9, Dobrivoje Vukovic och Bengt Wikman 3,5/9, Henning Nielsen 3,0/9.

[För fullständiga resultatuppgifter hänvisas till Chess-results: http://chess-results.com/Tnr36078.aspx?lan=1 (öppnas i nytt fönster)](http://chess-results.com/Tnr36078.aspx?lan=1)