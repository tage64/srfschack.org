---
title: SM och Årsmöte 2010
lastmod: 2010-08-18
date: 2010-08-18
summary: "Nu är SM avgjort och Håkan Thomson stod som segrare när krutröken väl la sig. \n Rapport från årets SM \n Rapport från årsmötet som hölls i samband med SM"
---

Håkan Thomsson, Tierp, vann SM i schack för synskadade som spelades i Bollnäs den 25-28 mars. Med fyra vinster och en remi tog han förstaplatsen en halv poäng före William Lyons, Solna. I klass 2 segrade Hernan Sobredo, Solna, efter särspel mot Peter Hjalmarson, Falun.

SM-guldet säkrades först i den femte och sista ronden där Thomsson som vit besegrade lyons.  
\- Jag var tvungen att vinna det partiet, berättar Håkan Thomsson. Vid remi hade William tagit guldet.

SM:et samlade i år 12 deltagare. Dessa spelade fem ronder berger i två klasser. I klass 1 saknades denna gång bröderna Markus och Patrik Berggren, stockholm, samt Jörgen Magnusson, Uppsala.

\- Tyvärr var inte alla de bästa med i år, säger Håkan Thomsson. Vi hoppas på ett starkare SM 2011.

Detta var Håkan Thomssons sjunde SM-titel i schack för synskadade. Senast han vann var år 2004. Vid Sveriges Synskadades Schackförbunds årsmöte, som ägde rum den 26 mars, omvaldes dessutom Håkan Thomsson till ordförande för förbundet.

Slutställning, klass 1:
----------

1) Håkan Thomsson, Tierp 4,5;  
2) William Lyons, Solna 4;  
3) Dobrivoje Vukovic, Hudiksvall 2,5;  
4-5) Olle Engström, Alnö, och Fredrik Ljungdahl, Tyresö 2;  
6) Bengt Eriksson, Stockholm 0.

Slutställning, klass 2:
----------

1) Hernan Sobredo, Solna 4 (vinst i särspel);  
2) Peter Hjalmarson, Falun 4;  
3) Inga-Gerd Nilsson, Hässleholm 3;  
4) Stefan Johansson, Helsingborg 2,5;  
5) Anne-Marie Freij, Helsingborg 1,5;  
6) Ann-Marie Schultze, Helsingborg 0.