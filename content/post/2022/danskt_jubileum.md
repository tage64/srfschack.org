---
title: Dubbelt svenskt i Dansk jubileumsturnering
date: 2022-11-13
---

Den 10:e till 13:e november arrangerade Danmarks schackförening för synskadade en jubileumsturnering för att fira 60 år.
Tre spelare bjöds in från vardera Sverige, Norge och Finland och utöver dessa nio så deltog tio danskar.
Från Sverige deltog Jörgen Magnusson, Patrik Gränsmark och (undertecknad) Tage Johansson.

Vi anlände med tåg på torsdagen 10:e november till [Fuglsangcentret][1] på Jutland (Danmark).
Och efter en stärkande middag spelades första ronden på kvällen 20:00.
Betänketiden var 90 minuter för hela partiet utan något inkrement.
Första ronden var en succé för Sverige. Vi tog 3/3 poäng.

Rond två spelades på fredag förmiddag och här vann Jörgen mot Allan Larsen (Danmark), Tage vann mot Bengt Vikman (Finland) och Patrik besegrade Ari Tonteri (Finland).
Fortsatt svenska framgångar alltså.

I tredje ronden hade Tage vit mot Jörgen.
Tage öppnade med 1. b3 och Jörgen svarade med 1\... a5.
Sedan fortsatte det med 2. Lb2 Sf6 3. e3- a4 4. Sf3 e6 5. Le2 a3, vilket tvingade ut Tages löpare till c3 där den sedermera blev bortbytt mot Jörgens springare.
Två timmar senare var Tage förlorad efter att Jörgen spelat h5, h4 och h3.
Verkar som att det är bra att rycka fram med kantbönderna.

Den fjärde ronden spelades på fredagskvällen och här hade Jörgen vit mot Ernst Bindzus från Danmark.
Efter nästan tre timmar hade båda bara ett par minuter kvar på klockan och eftersom det inte var något inkrement blev det mycket stressigt för båda spelarna.
Jörgen gjorde ett allvarligt misstag och förlorade damen men han fortsatte kämpa och försöka krångla till spelet.
När det bara var sekunder kvar på klockan enades de om remi.
Det innebar att Jörgen och Ernst gick upp i ledning med 3,5/4.
I övrigt vann Tage mot Kari Holmela (FIN) och Patrik spelade remi mot Tormod Prytz (NOR).

På lördagsmorgonen fortsatte de svenska framgångarna.
Tage besegrade Ari Tonteri (FIN) i ett långt och hårt parti, Jörgen vann mot Henning Johansen (DEN) och Patrik slog Erik Bremer (också från Danmark).

Inför sista ronden ledde nu Jörgen Magnusson (SWE) och Ernst Bindzus (DEN) med 4,5 poäng.
Ernst mötte undertecknad (Tage) som svart. Det blev ett hårt parti där undertecknad lyckades vinna efter drygt två timmars spel.
Partiet återfinns nedan.
Under tiden blev det Sverigemöte då Jörgen och Patrik möttes. Det blev ett långt parti som slutligen mynnade ut i remi. Även detta parti återges nedan.

Slutresultatet blev alltså att Jörgen och Tage båda slutade på 5 poäng. Där kvalitëtspoängen talade för Jörgens favör.
Ernst Bindzus kom på tredje plats (4,5 poäng) och Patrik Gränsmark kom på delad fjärdeplats med 4 poäng.

### Slutställning (de fem första placeringarna)

1. Jörgen Magnusson (SWE) 5 p
2. Tage Johansson (SWE) 5 p
3. Ernst Bindzus (DEN) 4,5 p
4. Patrik Gränsmark (SWE) och Tormod Prytz) (NOR) 4 p

## Partiet Tage Johansson (SWE) - Ernst Bindzus (DEN)

Det här är ett parti från rond fem där jag (Tage Johansson) spelade vit mot Ernst Bindzus som låg i delad ledning tillsammans med Jörgen Magnusson.
Om jag vann eller spelade remi i det här partiet skulle jag öppna vägen till seger för Jörgen.

Vad jag kan minnas så har jag och Ernst möts tre gånger tidigare.
Första gången vann jag men sedan har Ernst vunnit alla partier och jag var mycket sugen på revange.

1\. b3\
Vi hade gått igenom 1. b3 på en träningshelg en vecka tidigare och det här var min första turnering då jag testade draget.
Av fyra partier vann jag tre och det fjärde var det mot Jörgen där han svarade med 1\... a5.

1\... e5\
2. Lb2 d6\
3. c4 Sf6\
4. Sc3 g6\
5. g3 Lg7\
6. Lg2 0-0\
7. e3 Sbd7\
8. Sge2\
Jag var inte säkre på att det här är den bästa uppställningen, men det ser i alla fall ganska snyggt ut med de fianchetterade löparna på b2 och g2.

8\... Sh5\
9. 0-0 f5\
Jag har själv spelat så här (med bönder på e5 och f5) som svart.
Planen brukar vara att få in f5-f4, om det inte lyckas brukar svart stå lite sämre.
Så jag spelade det drag som jag som svart brukar avsky att möta: \
10. f4\
Nu kan svart inte spela f4 själv och löparen på c8 kommer bli dålig för lång tid framöver.

10\... c6\
11. Dc2 a5\
12. a3 Shf6\
Nu hade springaren inget mer att göra på h5 så det bästa var att återvända till f6.

13\. Rfe1 De7\
14. Rad1 Re8\
15. d3 h6\
Så långt har vi bara byggt upp våra styrkor kring centrum. Men nu smäller det!

16\. e4 Sg4\
17. Dd2 Dd8\
Först tyckte jag damdraget såg ganska mesigt ut, men sedan insåg jag att damen vill slingra sig runt till b6 och tillsammans med springaren på g4 orsaka enorma problem för min stackars monark på g1.
Jag räknade länge och tog det djärva beslutet att kontra hotet genom att fortsätta min offensiv i centrum!

18\. d4 Db6\
19. h3 Sgf6\
Nu är d4-bonden bunden och b3-bonden är hotad av damen, så jag fortsatte lugnt med:\
20\. Dc2\
Vid det här laget hade Ernst fått ganska dåligt med tid vilket förstås är en nackdel då ställningen är så pass komplicerad.

20\... exd4\
21. Sxd4 Sf8\
22. Kh2\
Nu kom min kung äntligen ur den läbbiga bindningen.

22\... fxe4\
23. Sxe4 Ld7\
24. Sxd6 Txe1\
25. Txe1 c5\
26. S4b5 Lc6\
27. De2 h5\
28. De7 Lxg2\
Nu är det eslut för svart.\
29. Df7+

Uppgivet.

Efter Kh8 Lxf6 Lxf6 Dxf6+ och Te7 så blir svart matt.

## Partiet Jörgen Magnusson (SWE) - Patrik Gränsmark (SWE)

Här är det viktiga partiet mellan Jörgen och Patrik i sista ronden.

(Partiet återges utan kommentarer och med engelsk notation.)

1\. c4 e5 2. g3 Bc5 3. Bg2 f5 4. Nc3 Nf6 5. e3 d6 6. b4 Bb6 7. Na4 c6 8. Nxb6 axb6 9. d4 e4 10. Ne2 d5 11. cxd5 Nxd5 12. b5 Be6 13. bxc6 Nxc6 14. O-O O-O 15. a4 Re8 16. Ba3 Ncb4 17. Qd2 Nd3 18. Nc1 Nxc1 19. Rfxc1 Qd7 20. Bf1 Qxa4 21. Qb2 Rec8 22. Bd6 Qd7 23. Rxa8 Rxa8 24. Be5 Rc8 25. Rxc8+ Qxc8 26. Qa3 Qc6 27. Qa7 Qc8 28. Ba6 Ne7 29. Bf1 Qc6 30. Qa8+ Qc8 31. Qa3 Nd5 32. Qb2 Qc6 33. Qe2 g6 34. h4 h5 35. Qb2 Qc8 36. Qa3 Kf7 37. Qa7 Kg8 38. Ba6 Ne7 39. Qxb7 Qxb7 40. Bxb7 Bc4 41. Bd6 Nd5 42. Kg2 Kf7 43. Ba3 Ke6 44. Bc8+ Kf7 45. Bd7

1/2-1/2

\
\
\
Tage Johansson




[1]: https://fuglsangcentret.dk
