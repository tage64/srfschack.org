---
title: Rapport från SM 2022
lastmod: 2022-07-19
summary: Tage Johansson och David Atterberg stod som segrare när krutröken hade lagt sig i det svenska mästerskapet i schack för synskadade 2022. Läs rapporten här .
---

[]()

Tage Johansson svensk mästare 2022 
==========

Guld till Tage Johansson, silver till Håkan Thomsson och brons till Tiyam Devistimogouei. Det blev slutresultatet vid svenska mästerskapet i schack för synskadade som spelades i Söderhamn den 24-27 mars 2022. I klass 2 segrade David Atterberg efter särspel mot Fredrik Ljungdahl.

Årets SM-turnering samlade tretton deltagare som delades in i två klasser. Klass 1 avgjordes i fem ronder Berger. Klass 2 bestod av sju spelare som möttes i fem ronder enligt ett modifierat schweizersystem. Betänketiden var 90 minuter per spelare plus 30 sekunder per drag. Domare var Thomas Franzén.

Rond 1 spelades på kvällen torsdagen den 24 mars. Rond 2 och 3 avgjordes på fredagen och rond 4 och 5 på lördagen. Söndagen användes till särspel.

Spelplats var Best Western Söderhamn. Hotellet var lättorienterat och personalen mycket serviceinriktad. Söderhamn ligger i södra Hälsingland, drygt två timmars snabbtågsresa norr om Stockholm. Dobrivoje Vukovic höll i arrangemanget.

### Slutställning, klass 1: ###

1) Tage Johansson, Uppsala 5,0

2) Håkan Thomsson, Stockholm 4,0

3) Tiyam (tidigare Mohammad) Devistimogouei, Skogås 3,0

4) Patrik Gränsmark, Stockholm 2,0

5) Dobrivoje Vukovic, Hudiksvall 1,0

6) Kristina Mörk, Stockholm 0,0

### Slutställning, klass 2: ###

1-2) David Atterberg, Uppsala, och Fredrik Ljungdahl, Tyresö 4,0

3) Olle Engström, Timrå 3,5

4) Rafetin Youmer, Varberg 3,0

5) Peter Tjernberg, Sundsvall 2,5

6) Hernan Sobredo, Solna 2,0

7) Mikael Haraldsson, Malmö 1,0

Det blev alltså särspel om förstaplatsen i klass 2. Två partier spelades med betänketiden 10 minuter plus 10 sekunder per drag. Fredrik och David vann varsitt parti, båda som vit. Sedan vann David som vit det avgörande armageddonpartiet där vit hade 9 minuter och svart 7, och remi skulle innebära seger för svart. David Atterberg blev således vinnare av klass 2 och äger rätt att spela i klass 1 nästa år.

Sveriges Synskadades Schackförbund höll sitt årsmöte på eftermiddagen den 25 mars. Här valdes Håkan Thomsson till ny ordförande för förbundet. Till styrelseledamöter på två år utsågs Patrik Gränsmark, Peter Tjernberg och Dobrivoje Vukovic. Till styrelseledamot på ett år utsågs Jörgen Magnusson. Till revisorer omvaldes Karl-Gunnar Roth och Bertil Sköld med Richard Spele som ersättare. Valberedningen omvaldes med Roger Wittiko som sammankallande samt Olle Engström och Mikael Haraldsson.

Rysslands anfallskrig mot Ukraina diskuterades. Årsmötet förordar att ryska och vitryska spelare inte ska kunna delta i IBCA-turneringar under nuvarande omständigheter.

Efter det konstituerande styrelsemötet den 27 mars har styrelsen följande sammansättning:

Håkan Thomsson, ordförande

Kristina Mörk, vice Ordförande och ansvarig för medlemsregistret

Patrik Gränsmark, kassör

Peter Tjernberg, sekreterare

Jörgen Magnusson, ansvarig för kontakten med IBCA

Tage Johansson

Dobrivoje Vukovic

Håkan Thomsson