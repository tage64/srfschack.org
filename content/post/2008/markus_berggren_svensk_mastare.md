---
title: Markus Berggren svensk mästare
lastmod: 2010-01-25
summary: "19-årige Markus Berggren, Tumba, vann 2008 års SM i schack för synskadade. Turneringen spelades på Forsa folkhögskola utanför Hudiksvall den 3 – 6 april. \n Rapport och slutställning från SM 2008 \n"
---

[]()

Markus Berggren svensk mästare
==========

19-årige Markus Berggren, Tumba, vann 2008 års SM i schack för synskadade. Turneringen spelades på Forsa folkhögskola utanför Hudiksvall den 3 – 6 april.

21 synskadade schackspelare kom till start i årets SM. För att slippa frironder så deltog även en seende spelare. Deltagarna fördelades på tre klasser. Klass 1 och 2 spelade fem ronder berger och klass 3 avgjordes i fem ronder monrad.

Som domare fungerade Magnus Holm, Uppsala. SM:et stöttades ekonomiskt av Hudiksvalls kommun, Swedbank, Iggesund Paperboard, Hälsinglands Schackförbund och Synskadades Vänner i Gävleborg.

I klass 1, som spelade om SM-titeln, vann Markus Berggren samtliga sina fem partier. Han hemförde därmed SM för synskadade för tredje året i rad. Andraplatsen belades av hans yngre bror Patrik. I klass 2 segrade William Lyons, solna. I klass 3 delade tre spelare förstaplatsen. Här fick särspel med snabbschack tillgripas för att skilja spelarna åt.

En nyhet i årets SM var att så kallad Fischerklocka användes i klass 1. En Fischerklocka innebär att man får extra tid för varje drag man utför. Betänketiden var här 75 minuter plus 30 sekunder per drag. Sveriges Synskadades Schackförbund har importerat ett antal talande Fischerklockor från Spanien, och SM var första gången som dessa användes i en turnering för synskadade. Med hjälp av en hörsnäcka och syntetiskt tal kan den synskadade hålla koll på tiden.

Slutställning, SM för synskadade 2008
----------

### Klass 1: ###

1. Markus Berggren, Tumba 5 poäng
2. Patrik Berggren, Tumba 4 poäng
3. Patrik Gränsmark, Stockholm 3 poäng
4. Håkan Thomsson, Tierp, och   
    Dobrivoje Vukovic, Hudiksvall 1,5 poäng
5. Olle Engström, Alnö 0 poäng

### Klass 2: ###

1. William Lyons, Solna 5 poäng
2. Håkan Stockhaus, Alfta (seende) 4 poäng
3. Bengt Eriksson, Stockholm 3 poäng
4. Georgibelle Fröjse, Östersund 1,5 poäng
5. Inga-Gerd Nilsson, Hässleholm 1 poäng
6. Peter Hjalmarson, Falun 0,5 poäng

### Klass 3: ###

1. Fredrik Ljungdahl, Tyresö 4 poäng (+2 i särspelet)
2. Hernan Sobredo, Solna 4 poäng (+1 i särspelet)
3. Stefan Johansson, Helsingborg 4 poäng (+0 i särspelet)
4. Viktoria Karlsson, Söderhamn, och   
    Per Rosqvist, Växjö 3 poäng
5. Anne-Marie Freij, Helsingborg,   
    Leif Jeppsson, Stockholm, och   
    Simon Stockhaus, Alfta 2 poäng
6. Lisbeth Svensson, Helsingborg, 1 poäng
7. Ann-Marie Schultze, Helsingborg 0 poäng