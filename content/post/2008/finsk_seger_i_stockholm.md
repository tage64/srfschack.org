---
title: Finsk seger i Stockholm
lastmod: 2010-01-25
date: 2008-12-31
summary: "Alvar Bloms minnesturnering arrangerades av Synskadades Schackklubb i Stockholm den 1-4 maj 2008. \n Mer om Alvar Bloms minnesturnering 2008"
---

Alvar Bloms minnesturnering arrangerades av Synskadades Schackklubb i Stockholm den 1-4 maj 2008. Elva spelare kom till start varav tre finländare: Ari Tonteri, Bengt Wikman och Kari Holmela. Dessa tre är Finlands tre starkaste synskadade schackspelare. Sveriges hopp ställdes i första hand till bröderna Markus och Patrik Berggren som tog guld respektive silver vid SM för synskadade i april i år.

Turneringen avgjordes i sju ronder. Domare var Luis Couso. På lördagskvällen den 3 maj firade Synskadades Schackklubb i Stockholm sitt 70-årsjubileum. Veteranen Göte Linghede (92 år) berättade om klubbens historia och sedan åts en gemensam middag.

Turneringen blev en stor framgång för de finska spelarna. Av svenskarna så var det endast Markus Berggren som på allvar var med och fajtades i toppen. Han hade dock spelat remi mot sin bror Patrik i rond 2, och när han förlorade mot Holmela i rond 3 så hade han tappat för mycket. Det hjälpte inte att han vann mot ARi Tonteri i rond 5 och mot Bengt Wikman i rond 6 – Markus kom aldrig ikapp.

Slutställning:
----------

1) Ari Tonteri 6 poäng   
2) Markus Berggren 5,5 poäng   
3-4) Bengt Wikman och Kari Holmela 4,5 poäng   
5-7) Patrik Berggren, William Lyons och Olle Engström 4 poäng   
8) Lars-Erik Lindgren 3,5 poäng   
9) Richard Spele 3 poäng   
10) Bengt Eriksson 2 poäng   
11) Leif Jeppsson 1 poäng.