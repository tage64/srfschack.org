---
title: Rapporter och partisamlingar från öppna Norrländska mästerskapet och landskampen 2019
lastmod: 2019-10-17
summary: "\n\t\t\t\t\t  Rapport från det Öppna norrländska mästerskapet i schack 2019 \n Årets upplaga av det Öppna norrländska mästerskapet i schack avgjordes på Hotell Åre Fjällsätra, mellan den 9-15 jul. 17 spelare spelade 7 ronder Schweizer. Betänketiden var en och en halv timme per spelare, plus 30 sekunders tillägg per drag. Domare var Brian Davison från Stockholms schackförbund. \n De deltagande samlades till middag och lottning, tisdagen den 9 juli. Per-Arne Andersson fungerade som ”lotteriföreståndare” under turneringen, det vill säga att han skötte om datorn och datorn skötte om lottningen. Andersson fick även läsa upp resultaten och ställningen mellan ronderna. Årets domare fick fokusera på att hålla koll på att ställningen på respektive schackbräde stämde. \n En tävlingskommitté utsågs och den bestod detta år av: Per-Arne Andersson, Per Ivar Norum, Tormod Prytz och Peter Tjernberg. Det är nog bra att vi väljer kommitté vid våra tävlingar, denna kommitté hade en del att göra och diskutera. Bland annat kom en diskussion om åtgärder vid upprepade feldrag upp och kommittén fick då hålla ett sammanträde och sedan redovisa FIDE-reglerna för övriga deltagare. Över huvud taget tror undertecknad att det vore bra om vi alla läser på reglerna inför turneringarna. Ibland sker uppdateringar och det mår vi bra av att känna till. Nu ska det understrykas att det inte fanns några motsättningar vid turneringen över huvud taget, däremot några frågetecken som enkelt kunde rätas ut. \n Rond 1 spelades under förmiddagen den 10 juli. Tyvärr drabbades någon alltid av frirond, eftersom vi var ojämnt antal deltagare. \n Per Ivar Norum vann över Kari Engan, Olle Engström besegrade Georgibelle Fröjse, Tormod Prytz vann som svart mot Camilla Hansen, Oddvar Öyan vann över Mikael Haraldsson, Per-Arne Andersson vann som svart mot Leif Jeppsson, Noah Arnöy vann över Rafetin Youmer, Peter Tjernberg vann som svart mot Kristina Mörk, Ivar Viken och Otto Prytz spelade remi och Arild Öyan hade frirond. Så långt var det inga stora överraskningar; många av dessa spelare är väldigt jämna. \n Rond 2 spelades under kvällen. Per Ivar Norum vann över Noah Arnöy, Per-Arne Andersson och Olle Engström spelade remi, Tormod Prytz besegrade Arild Öyan, Oddvar Öyan vann som svart mot Peter Tjernberg, Otto Prytz vann över Kristina Mörk, Ivar Viken vann som svart mot Georgibelle Fröjse, Mikael Haraldsson vann över Kari Engan, Rafetin Youmer vann över Camilla Hansen och Leif Jeppsson hade frirond. \n Rond 3 spelades under onsdagsförmiddagen, den 11 juli och följande resultat kunde noteras. \n Oddvar Öyan och Per Ivar Norum spelade remi, Ivar Viken och Tormod Prytz spelade remi, Olle Engström besegrade Otto Prytz, Noah Arnöy vann över Per-Arne Andersson, Peter Tjernberg vann över Mikael Haraldsson, Arild Öyan vann över Leif Jeppsson, Rafetin Youmer vann som svart mot Kari Engan, Kristina Mörk vann över Georgibelle Fröjse och Camilla Hansen hade frirond. Oddvar och Per Ivar var två av toppkandidaterna inför turneringen och att de spelade remi öppnade upp för en av de andra förhandsfavoriterna, Olle Engström. Det var dessa tre som medaljstriden skulle stå emellan, det var de flesta inne på inför turneringen. \n Rond 4 spelades under kvällen den 11 juli. Per Ivar Norum besegrade Olle Engström, vilket till stor del avgjorde turneringen. Norum och Engström brukar ofta ha jämna partier och den här gången lyckades Norum ta kommandot. Tormod Prytz och Oddvar Öyan spelade remi, Arild Öyan och Noah Arnöy spelade remi, Ivar Viken vann som svart mot Rafetin Youmer, Per-Arne Andersson vann mot Peter Tjernberg, Otto Prytz besegrade Camilla Hansen, Kristina Mörk vann som svart mot Leif Jeppsson, Mikael Haraldsson vann mot Georgibelle Fröjse och Kari Engan hade frirond. \n Den femte ronden spelades under fredagens förmiddag, den 12 juli. \n Per Ivar Norum vann som svart mot Tormod Prytz, Oddvar Öyan och Ivar Viken spelade remi, Olle Engström vann över Arild Öyan, Noah Arnöy vann över Otto Prytz, Per-Arne Andersson vann som svart mot Kristina Mörk, Peter Tjernberg vann över Rafetin Youmer, Mikael Haraldsson vann över Leif Jeppsson, Kari Engan vann som svart över Camilla Hansen och Georgibelle Fröjse hade frirond. \n Den sjätte ronden spelades under fredagskvällen. Ivar Viken och Per Ivar Norum spelade remi, vilket var något överraskande för mig, men Viken visade god form turneringen igenom. Olle Engström vann som svart mot Noah Arnöy, Oddvar Öyan vann som svart mot Per-Arne Andersson, Peter Tjernberg vann över Tormod Prytz, Otto Prytz vann över Mikael Haraldsson, Kristina Mörk vann som svart mot Arild Öyan, Kari Engan vann som svart mot Georgibelle Fröjse, Camilla Hansen vann som svart mot Leif Jeppsson och Rafetin Youmer hade frirond. \n Den sjunde och avslutande ronden spelades under lördagens förmiddag, den 13 juli. Per Ivar Norum vann över Peter Tjernberg, Oddvar Öyan vann som svart mot Olle Engström, Noah Arnöy vann som svart mot Ivar Viken, Otto Prytz vann över Per-Arne Andersson, Kari Engan och Tormod Prytz spelade remi, Mikael Haraldsson vann som svart mot Rafetin Youmer, Camilla Hansen vann över Arild Öyan, Leif Jeppsson vann som svart mot Georgibelle Fröjse och Kristina Mörk hade frirond. \n Per Ivar Norum vann återigen Öppna NM. Norum är van att kliva högst upp på pallen vid detta mästerskap, även om det ofta blir hårda turneringar. Oddvar Öyan belade andraplatsen, han spelade mycket bra under hela turneringen. Olle Engström kom på tredje plats. Noah Arnöy måste också få lovord för sin utveckling. Han har gått framåt på ett imponerande sätt bara på ett år och vi hoppas få träffa honom även nästa år! \n Prisutdelningen skedde under lördagseftermiddagen i spellokalen. Det traditionella prisbordet fanns som vanligt på plats. Alla fick också varsin plakett med texten ”NM 2019” på. Det är Nordisk Present i Östersund som levererar medaljer och plaketter. Georgibelle Fröjse sköter om kontakten med den firman, vilket hon har gjort sedan ”Norrlandsmästerskapet” startade som det tycks. \n En avslutningsmiddag med många skratt och prat avslutade årets turnering. \n Vädret var ömsom sol ömsom regn, men vi minns väl alla bäst de soliga dagarna, då man kunde sitta ute på altanen med en kall dryck och prata schack eller tillvaron i största allmänhet. \n Hotellet drivs vidare i god anda av paret Maria ”My” Ernevi och Wille Lindberg. \n Ett stort tack skall riktas till alla deltagare vid årets turnering. Per-Arne Andersson ska ha ett särskilt tack, då han lite oväntat fick axla rollen som dataingenjör och resultatuppläsare. \n Per Ivar Norum ska också ha ett stort tack för hans stora och viktiga arbete med att samla in alla partier efter varje rond. Arild Öyan lånade ut sin dator till Norum och för det skall A Öyan ha en stor eloge! \n Nästa år avgörs det Öppna norrländska mästerskapet i schack under vecka 28, med samling och lottning på tisdagskvällen. De som är intresserade borde alltså redan nu boka in den veckan i sina kalendrar. \n Partisamling från öppna Norrländska 2019 (word-fil). \n Peter Tjernberg \n Slutställning efter 7 ronder \n \n \n Placering Namn Nation Poäng \n \n 1 \n Norum Per Ivar \n NOR \n 6,0 \n \n \n 2 \n Öyan Oddvar \n NOR \n 5,5 \n \n \n 3 \n Engström Olle \n SWE \n 4,5 \n \n \n 4 \n Arnöy Noah \n NOR \n 4,5 \n \n \n 5 \n Prytz Otto \n NOR \n 4,5 \n \n \n 6 \n Tjernberg Peter \n SWE \n 4,0 \n \n \n 7 \n Haraldsson Mikael \n SWE \n 4,0 \n \n \n 8 \n Mörk Kristina \n SWE \n 4,0 \n \n \n 9 \n Viken Ivar \n NOR \n 4,0 \n \n \n 10 \n Andersson Per Arne \n SWE \n 3,5 \n \n \n 11 \n Prytz Tormod \n NOR \n 3,5 \n \n \n 12 \n Engan Kari Kristine \n NOR \n 3,5 \n \n \n 13 \n Youmer Rafetin \n SWE \n 3,0 \n \n \n 14 \n Hansen Camilla \n NOR \n 3,0 \n \n \n 15 \n Öyan Arild \n NOR \n 2,5 \n \n \n 16 \n Jeppsson Leif \n SWE \n 2,0 \n \n \n 17 \n Fröjse Georgibelle \n SWE \n 1,0 \n \n \n Sidan granskades senast 2019-10-17 \t\n\t   Rapport och partisamling från landskampen mellan Nordsverige och Nordnorge."
---

[]()

**RAPPORT FRÅN LANDSDELSKAMPEN 2019**
==========

Årets landsdelskamp spelades på Hotell Åre Fjällsätra (Undersåker, Åre kommun) den 9 juli. Matchen avgjordes över 6 bord.

Brian Davison, Stockholms schackförbund, var domare. Betänketiden var en och en halv timme per spelare, plus 30 sekunders tillägg per drag.

Efter lottning stod det klart att Nordnorge hade vit i den första rundan.

Resultaten blev följande:
----------

Bord 1, Per Ivar Norum, Håkan Thomsson, remi;

Bord 2, Oddvar Öyan, Olle Engström, remi;

Bord 3, Ivar Viken, Per-Arne Andersson, 0-1;

Bord 4, Arild Öyan, Peter Tjernberg, 1-0;

Bord 5, Noah Arnöy, Rafetin Youmer, 1-0;

Bord 6, Kari Kristine Engan, Georgibelle Fröjse, 1-0.

Detta innebar att Nordnorge hade ledningen med 4-2 inför den andra ronden.

Resultat andra ronden:
----------

Bord 1, Håkan Thomsson, Per Ivar Norum, 1-0;

Bord 2, Olle Engström, Oddvar Öyan, 1-0;

Bord 3, Per-Arne Andersson, Ivar Viken, 1-0;

Bord 4, Peter Tjernberg, Arild Öyan, remi;

Bord 5, Rafetin Youmer, Noah Arnöy, 1-0;

Bord 6, Georgibelle Fröjse, Kari Kristine Engan, 0-1.

Resultatet i den andra ronden blev 4,5-1,5, totalt 6,5 för

Nordsverige mot 5,5 för Nordnorge.

Med denna seger kunde Nordsverige koppla ett grepp runt den vandringspokal som det lag som först hemför tre matchsegrar erhåller. ”Georgibelles vandringspokal”, som den heter ska det kämpas om även nästa år.

Om någon undrar vad Per-Arne Andersson och Rafetin Youmer gör i det Nordsvenska laget så är svaret helt enkelt att vi gått ifrån våra gamla traditioner. Både vi och våra norska vänner tycker det är bättre om vi kan spela med så många spelare som möjligt vid borden och då spelar inte geografin så stor roll. I år kunde heller inte vare sig Tage Johansson eller Dobrivoje Vukovic delta vid landsdelskampen och vi är glada att både Per-Arne och Rafetin kunde ställa upp!

[Länk till partisamling (Word-fil)](/file/partier_landsdelskampen_2019.docx)

**Peter Tjernberg**