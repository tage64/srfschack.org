---
title: Nordiska mästerskapet 2025
date: 2025-10-16
---

Kari Holmela, Finland, Petter Smedsrud, Norge, och Tage Johansson,
Sverige. Det är medaljörerna i det individuella nordiska mästerskapet i
schack för synskadade 2025.

NM har sedan 1995 varit en lagtävling som spelats vartannat år. Men vid
NM 2023 beslutades att övergå till ett individuellt mästerskap.

NM 2025 spelades på Hurdalsentret i Norge den 10-12 oktober. Det blev en
mycket jämn och spännande turnering. 22 spelare möttes i fem ronder
schweizer. Från Sverige deltog Olle Engström, Patrik Gränsmark, Kourosh
Javvi, Tage Johansson, Håkan Thomsson och Peter Tjernberg, med
Karl-gunnar Roth och Tomas Silfver som ledsagare.

En liten skräll inträffade i rond 2 då Håkan Thomsson besegrade Tage
Johansson. Efter fyra ronder hade Thomsson 3,5 poäng, och ledde med en
halv poäng, men han förlorade i slutronden mot Kari Holmela. Det blev nu
tre spelare som slutade på 4 poäng, där Holmela vann med hjälp av
särskiljningssystemet. Andraplatsen gick till 17-årige Petter Smedsrud.
Tage Johansson, som förutom förlusten i rond 2, tog fyra vinster, fick
nöja sig med en bronspeng. Högst rankad i turneringen var dansken Tommy
Nielsen, men han kom en bit ner i fältet.

## Slutställning NM 2025

1\) Kari Holmela, Finland 4,0

2\) Petter Smedsrud, Norge 4,0

3\) Tage Johansson, Sverige 4,0

4\) Håkan Thomsson, Sverige 3,5

5\) Ernst Bindzus, Danmark 3,5

6\) Patrik Gränsmark, Sverige 3,5

7\) Juha Perttula, Finland 3,0

8\) Tommy Nielsen, Danmark 3,0

9\) Ari Tonteri, Finland 2,5

10\) Magnus Strand, Norge 2,5

11\) Bengt Wikman, Finland 2,5

12\) Kourosh Javvi, Sverige 2,5

13\) Christian Ferdinandsen, Danmark 2,5

14\) Olle Engström, Sverige 2,5

15\) Olav Vik, Norge 2,0

16\) Erik August Arnet Hoyem, Norge 2,0

17\) Noah Arnöy, Norge 2,0

18\) Peter Tjernberg, Sverige 1,5

19\) Magne Bolme, Norge 1,5

20\) Finn Bjorn, Danmark 1,0

21\) Dennis Bonet Aabank, Danmark 1,0

22\) Maya Wu, Norge 0,5
