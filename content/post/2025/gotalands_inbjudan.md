---
title: Inbjudan till öppna Götalandsmästerskapen
date: 2025-02-26
---

## Välkommen till Öppna Götalandsmästerskapen 2025 - Jubileumsturnering

Skånes Synskadades Schackklubb har äran att bjuda in till Öppna Götalandsmästerskapen i schack, en jubileumsturnering med anledning av att vår klubb fyller 60 år!
Turneringen spelas i Hässleholm på Hässleholms Stadshotell torsdagen den 5 juni till söndagen den 8 juni 2025. Vi inleder med gemensam middag på torsdagskvällen och avslutar efter lunch på söndagen. Eventuella slutspel hålls på söndagsförmiddagen.

Spelformat: Turneringen omfattar fem ronder med 90 minuters betänketid per spelare och 30 sekunders tillägg per drag.

Jubileumsmiddag: För att högtidlighålla vårt 60-årsjubileum håller vi en festligare jubileumsmiddag på lördagskvällen. Under middagen kommer vi även att bjuda in gäster som har haft eller har en betydande roll i Skånes Synskadades Schackklubb.

Deltagaravgifter och boende:

- Medlemmar i Skånes Synskadades Schackklubb: 500 SEK, för boende i enkelrum.
- Icke-medlemmar: 3000 SEK för boende i enkelrum.

Deltagaravgiften ska betalas till plusgiro 93 42 21-3 senast den 30 april. Sveriges Synskadades Schackförbund ersätter resekostnader som överstiger 500 SEK för sina medlemmar.

Anmälan: Anmälan görs till Mikael Haraldsson via e-post: <mikael.haraldsson@polarprint.se> eller telefon: 070-562 62 87. Vid anmälan, ange eventuella kostpreferenser och om du har med ledarhund. Sista anmälningsdag: 30 april. Efter anmälningstidens utgång skickas bekräftelse, deltagarförteckning och program.

Vi ser fram emot en minnesvärd och spännande turnering tillsammans!
Varmt välkomna till vår Jubileumsturnering i schack 2025!

Med vänliga hälsningar, Skånes Synskadades Schackklubb
