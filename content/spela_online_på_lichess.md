---
title: Spela online på Lichess
menu: main
---

Här följer en liten lathund som beskriver hur man som graft synskadad kan spela online på schackplatformen [lichess.org][1].
<!--more-->

### Om det här dokumentet

Det här är ett dokument som försöker ge en snabbguide för graft synskadade som använder skärmläsare att använda lichess.

Det har syftet att vara så bra och enkelt som möjligt, men det finns inga garrantier för att allt i dokumentet kommer att fungera perfekt. Om du har synpunkter eller om någon information i dokumentet är utdaterad får ni gärna skicka ett mail med era synpunkter till <frans.tage@gmail.com>.

I dokumentet är namn på rubriker och länkar angivna. Lichess är till stora delar översatt till svenska, men det finns många etiketter som inte är översatta och därmed är på engelska. Jag har försökt ange det namn som står på lichess just nu om man har webbläsaren inställd på svenska. Det kan dock vara så att länkarna och rubrikerna är på något annat språk beroende på vilket språk din webbläsare är inställt på och när du läser det här dokumentet.

### Några ord om webbläsare

Lichess är kompatibelt med moderna webbläsare som Firefox, Chrome, Safari och Microsoft Edge. Gamla webbläsare som Internet Explorer fungerar inte.

### Gå in på [lichess.org][1]

Börja med att gå in på [lichess.org][1] och aktivera `Blind mode` genom att trycka på knappen högst upp på sidan.

### Valfritt skapa ett konto

Om du vill kan du skapa ett konto direkt, följ i så fall stegen nedan. Annars går du bara till nästa steg.

1. Gå in på [lichess.org][1] och aktivera `Blind mode` genom att trycka på knappen högst upp på sidan.
2. Tryck på H för att flytta mellan rubriker och gå till rubriken `Verktyg`. Skrolla sedan ned med piltangenterna tills du kommer til länken `Logga in` och tryck Enter på den.
3. Gå med piltangenterna tills du kommer till länken `Registrera dig`. Följ sedan instruktionerna.

### Spela mot datorn

1. Gå in på [lichess.org][1] och aktivera `Blind mode` genom att trycka på knappen högst upp på sidan om det behövs.
2. Tryck på H för att flytta mellan rubriker till du kommer till rubriken `Play` på nivå två. Gå sedan ner med piltangenterna till länken `SPELA MOT DATORN` och tryck Enter.
3. Välj tidskontrol och nivå samt färg i kombinationsrutorna och tryck sedan på knappen `Create the game`.
4. Du kommer nu till en spelsida där du kan utföra drag. Se rubriken `Under spelets gång)` för att få veta hu du gör drag.

### Spela mot en vän

1. Gå in på [lichess.org][1] och aktivera `Blind mode` genom att trycka på knappen högst upp på sidan om det behövs.
2. Tryck på H för att flytta mellan rubriker till du kommer till rubriken `Play` på nivå två. Gå sedan ner med piltangenterna till länken `SPELA MOT EN VÄN` och tryck Enter.
3. Välj tidskontrol och nivå samt färg i kombinationsrutorna och tryck sedan på knappen `Create the game`.
4. Gå till rubriken `Or invite a lichess user:` och fyll i din väns användarnamn samt tryck på Enter.
5. Vänta till vännen har accepterat din utmaning. När utmaningen är accepterad hörs ett ljud och du kommer till spelsidan.
6. Du kommer nu till en spelsida där du kan utföra drag. Se rubriken `Under spelets gång)` för att få veta hu du gör drag.

Tips: Om du vill veta hur man accepterar utmaningar gå till rubriken `Acceptera utmaning`.

### Acceptera utmaning

1. Gå in på [lichess.org][1] och aktivera `Blind mode` genom att trycka på knappen högst upp på sidan om det behövs.
2. Gå till rubriken `Verktyg` på nivå 3.
3. Om du går ner med piltangenterna bör du komma till en knapp som heter `Acceptera`, tryck på den.
4. Du kommer nu till en spelsida där du kan utföra drag. Se rubriken `Under spelets gång)` för att få veta hu du gör drag.

### Spela mot en slumpmässig spelare

1. Gå in på [lichess.org][1] och aktivera `Blind mode` genom att trycka på knappen högst upp på sidan om det behövs.
2. Tryck på H för att flytta mellan rubriker till du kommer till rubriken `Play` på nivå två. Gå sedan ner med piltangenterna till länken `SKAPA ETT PARTI` och tryck Enter.
3. Välj tidskontrol i kombinationsrutorna och tryck sedan på knappen `Create the game`.
Tips: Några vanliga tidskontroller är 3+2, 5+3, 10+0 och 15+10. Du kan självklart ställa in vilken tidskontroll som helst, men det är större chans att du får någon motståndare om du väljer någon vanlig tidskontrol.
4. Vänta tills du hör ett ljud som indikerar att partiet har börjat.
5. Du kommer nu till en spelsida där du kan utföra drag. Se rubriken `Under spelets gång)` för att få veta hu du gör drag.

### Under spelets gång

När man spelar ett parti och har `Blind mode` aktiverat finns en hel del information tillgänglig i textformat. Det rekommenderas att du startar ett orankat parti mot datorn med obegränsad tid bara för att få tid att bekanta dig med spelsidan.

All textbasserad information finns under rubriken `Textual Representation`. Du bör kolla igenom allt under denna rubrik för att få veta vilken information som finns tillgänglig.

En viktig sak att veta är att det finns ett textfält på sidan där man kan skriva sina drag, men även snabbt kolla klockan eller motståndarens drag. För att komma till det trycker man på E (för att flytta mellan textfält) tills man kommer till fältet som heter `Your move` eller `Waiting`.
Här följer en lista med tips vad du kan göra.

* För att utföra ett drag går du till det ovan nämnda textfältet och skriver in draget och trycker på enter. Draget ska anges i vanlig engelsk schacknotation.
Exempel: e4 bonde e4, Nf3 springare f3, Bc4 löpare c4, qe2 dam e2, kd1 kung d1, ed5 e bonde slår d5, 0-0 kort rokad, 0-0-0 lång rokad, rad1 torn a d1.
Inga x vid slag av en pjäs behövs.
* För att få veta motståndarens drag går du till textfältet och skriver /l.
* För att få veta klockan går du till textfältet och skriver /c. Då meddelas först din och sedan motståndarens tid.
* Du bör också gå till rubrikerna `Settings`och `Commands` och läsa vad som finns där.

WARNING: Det finns en bug i vissa skärmläsare som gör att ett drag som är identiskt med det föregående inte läses upp av talsyntesen. Om vit till exempel spelar `Springare slår Eva 4` och  svart också spelar `Springare slår Eva 4` kommer svarts drag inte läsas upp. Det kan därför vara bra att ha extra noga koll på vilkens klocka som går.


[1]: https://lichess.org
